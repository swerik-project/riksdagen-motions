<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1898/mot_1898__ak__215/mot_1898__ak__215-001.pdf"/>
      <fw xml:id="i-ERrdAZZvNDN6QPTAiFZLVq">
        Motioner i Andra Kammaren, N:o 215. 1
      </fw>
      <div type="motHeader" xml:id="i-UDJSw3Vpuoz1KABJQ3opdt">
        <div type="motTitle" xml:id="i-NdryhFHZhmoRPVwq7wcrjH"/>
        <div type="motSubmissionInfo" xml:id="i-MciruwrYqE7G5J3rUaBSgH"/>
      </div>
      <div type="motBody" xml:id="i-JWj217Wqn2NTGubJdNrZe1">
        <div xml:id="i-5uAmNEUdAsJ8tsyRpuXUJJ">
          <p xml:id="i-53yd4AJTa2GtiLJw1akSfv">
            N:o 215.
          </p>
          <p xml:id="i-TXTvSNFe6ctHxdB79TBcy1">
            Af herr C. Lindhagen, i anledning af Kongl. Maj:ts proposi- tion
            med förslag till lag om de svenska lapparnes rätt till renbete
            i Sverige och till lag om renmärken.
          </p>
          <p xml:id="i-XAqXuEJ1NeX41goG7Wf3dx">
            I anledning af Kongl. Maj:ts nådiga proposition n:o 56, ber jag
            att få motionsvis erinra följande beträffande 1:o. Förslaget till
            lag om svenska lapparnes rätt till renbete i Sverige.
          </p>
          <p xml:id="i-4KuiuThprgLwu2kNn9HRKj">
            $8 6 och 9.
          </p>
          <p xml:id="i-Y5RJWQMtjb1ASPkJ5Ta4fi">
            1886 års lapplag har i det stora hela motsvarat behofvet och
            för- hållandena inom Norrbottens län. Deremot synes den ej i allo
            varit lycko- sam för Vesterbottens och Jemtlands län, der renvården
            på senare tider råkat i stor oordning. Detta omdöme gäller ej
            skogslapparne inom Norrbottens och Vester- bottens län. Upprätthållandet
            af skogslapparnes rätt att idka sin renskötsel äfven sommartiden
            i odlade bygder synes blifva ett allt olösligare problem. Ingen
            lagstiftning torde kunna i längden undanskjuta för dem nödvändig-
            heten att öfvergå antingen till fjellappar eller till bofaste.
            Vigtigare och tacksammare är deremot uppgiften att genom lag bringa
            ordning i fjellapparnes näringsförhållanden. Ty om dem gäller
            för visso fortfarande följande, som yttrades i motiven till det
            komitébetänkande af 1883, som ligger till grund för 1886 års lag:
            &gt;»Det kan ej vara annat än lyckligt för ett land, med så vidsträckta
            fjell som vårt, att det finnes ett folk och ett djur, hvarigenom
            dessa stora trakter kunna afvinnas för- delar, och utkomst der
            skapas åt menniskor, hvilket icke annorledes än genom detta folk
            och dessa djur lärer kunna ske. Deraf ock nödvändigheten att DPih.
            till Riksd. Prot. 1898. 1 Saml. 2 Afd. 2 Band. 47 Häft. (N:is
            215, 216). 1
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-002.pdf"/>
          <fw xml:id="i-V9uKoXoqT32XqApoTH8ezr">
            2 Motioner i Andra Kammaren, N:o 215.
          </fw>
          <p xml:id="i-6UxBv4nP2XYm2XRYmntQY7">
            ställa så, att de vanskligheter, som, utan utöfvarnes förvållande,
            ligga i sjelfva näringen, icke ökas genom intrång och missgrepp
            från utöfvare af andra näringar samt från dem, som hafva att afväga
            rättigheter och skyldig- heter å ömse sidor». Att renvården äfven
            bland fjellapparne inom Vesterbottens och Jemt- lands län råkat
            på förfall konstateras allmänt, men om orsakerna yttrar man sig
            i allmänhet ganska sväfvande. Många förmena, att missförhållandet
            till en del är att tillskrifva den bestämmelsen i 1886 års lag,
            hvarigenom lap- parnes forna vana att vintertiden flytta i vissa
            odlade byggder fastlogs i lagen såsom en rättighet, hvilken de
            derefter skulle tagit sig anledning att miss- bruka. Såsom bidragande
            orsaker framhålles äfven odlingens fortgång samt lappens beröring
            med den bofasta befolkningen, som förderfvar honom eller åtminstone
            inger honom smak för lefnadsvanor, oförenliga med det sträfsamma
            lif, som utgör betingelserna för en god renskötsel. I Jemtland
            klagas från flera håll öfver de fasta lappskolornas förvekligande
            inflytande på lapp- barnen. | Men den hufvudsakligaste och vigtigaste
            anledningen synes ligga deri, att 1886 års lag borttog den inom
            hvarje lappby uppkomna indelningen i särskilda land, hvartill
            uteslutande rätt ansågs tillkomma olika hushåll, som jemväl derå
            erhöllo uttrycklig införsel af Konungens befallningshafvande mot
            erläggande af en viss afgift, (lappskatteland, skattefjell.) -
            1883 års komiterade funno nemligen denna anordning olämplig. Afven
            fordom, säga komiterade, voro visserligen de trakter, der lapparne
            egde vistas sommartiden, indelade i lappbyar. Men inom hvarje
            by förekom ingen för- delning af dess område mellan byns medlemmar.
            Denna sakernas ordning hade bibehållit sig i Torneå och Luleå
            lappmarker af Norrbottens län, der jemväl föreskrifter i lappfogdeinstruktionen
            af den 5 augusti 1760 om regle- ring af lappantalet mellan byarne.
            tid efter annan iakttagits. De nya grund- satser, som på andra
            håll gjort sig gällande och föranledt uppkomsten af gränser inom
            sjelfva byarne, hade visat sig medföra endast trängsel och brist
            å ett håll, öfverflödigt utrymme å ett annat. Derför erfordrades
            här en återgång till hvad i gamla tider gält. Med godkännande
            af denna uppfattning legaliserade 1886 års lag byindelning, men
            undandrog de särskilda innehafvarne af lappskattelandet och skattefjellen
            allt rättsskydd för deras innehaf och för de anordningar, som
            de till gagn för renskötseln eller till egen beqvämlighet och
            trefnad der vidtagit. Inom Vesterbottens län synas en del lappfamiljer
            ännu söka hålla sig qvar i sina gamla, numera så otrygga besittningar;
            och åtminstone delvis lärer ännu införselskatt erläggas.
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-003.pdf"/>
          <fw xml:id="i-KASvXYtnvHCCrGRZs1d5fZ">
            Motioner i Andra Kammaren, N:o 215. 3
          </fw>
          <p xml:id="i-UfiamFKXWHaqqRVEKud3uw">
            I Jemtlands län åter har 1886 års lagstiftning gått i verkställighet
            med alla sina konseqvenser. Der sutto förut lapparne såsom åbor
            å ren- betesfjellen på grund af särskilda inrymningsbref mot erläggande
            af de ränte- belopp, som vid afvittring åren 1846—1856 faststälts
            för fjellen. Genom utslag den 6 december 1893 har emellertid Konungens
            befallningshafvande förklarat samtliga dessa räntor skola afskrifvas.
            Detta på den grund, att efter den 1886 vidtagna förändringen i
            dispositionen af renbetesfjellen hvarken lappbyarne, som egde
            afgiftsfritt begagna fjellen, eller någon annan kunde lagligen
            åläggas betala räntorna. En del lappar hade äfven vägrat vidare
            erlägga räntor för rättigheter, som sålunda fråntagits dem. Öfver
            nämnda utslag klagade emellertid åtskilliga lappar hos kammarkollegium
            under fram- hållande, att de funno icke något stadgande i den
            nya lagen, som hindrade dem erlägga skatt för fjellen, att de
            ansågo sig å andra sidan ega bättre och säkrare rätt till fjellen
            än andra, då de erlade räntorna, och att de kände sig »otrygga
            och utan hem»&gt;, om de forna åborätterna med skattskyldighet borttogos.
            Såsom var att vänta, faststäldes emellertid utslaget af kammar-
            kollegium. Konungens befallningshafvande, som tagit initiativet
            till nämnda skatteafföring långt innan befallningshafvande aflät
            sin bekanta underdåniga skrifvelse af den 15 augusti 1892, med
            förslag till ny lapplag för Jemtland, ansåg sig efter detta kunna
            i nämnda skrifvelse utpeka jemtlandslapparne såsom nådehjon och
            lösdrifvare och i sådant afseende bland annat redan då erinra,
            att de för alla förmåner, staten förunnade dem, ej »betalte ett
            enda öre som afgift eller någon skatt till staten. Förutnämnda
            i 1886 års lag genomförda uppfattning, att betet borde vara gemensamt
            inom lappbyn, föreföll utan tvifvel, då den framkom, såsom påtagligen
            rigtig”). Men nu efteråt har erfarenheten visat, att man därvid
            i mycket misstog sig. Det är ju också klart, att när man för ett
            naturfolk som lapparne och i en sådan näringsgren som renskötseln
            med ett slag rubbar gammal häfd utan att sätta något annat i stället,
            så måste resultatet blifva anarki och allmän oreda. Härtill kommer
            äfven ett annat svårt förbiseende. TLap- pen är visserligen nomad,
            men deraf följer ej, att fullkomlig hemlöshet är det för honom
            naturligaste. Tvärtom är det kändt, huru fästad han i all- mänhet
            varit vid sitt stamhåll, de så kallade höst- och vårvistena. När
            man der beröfvar honom rätt till hemfrid och behandlar honom endast
            såsom ett
          </p>
          <p xml:id="i-4QycrmZthQ5jPRHkFp7EGo">
            +) Två ledamöter i högsta domstolen anmärkte dock, att om på
            vissa trakter inrymningsbrefven uppfattats medföra sådan rätt,
            att reglering af lappantalet mellan lappbyarne derigenom förhindrades,
            så borde allenast för framtiden annan form för dessa upplåtelser
            vidtagas.
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-004.pdf"/>
          <fw xml:id="i-FPax5umNHhgA4RVagvKcLp">
            4 Motioner i Andra Kammaren, N:o 215.
          </fw>
          <p xml:id="i-PggqBn46CTK391kaMcYEM2">
            nummer i en lös, nomadhord, så underkänner man hans menniskovärde
            och tager bort hans intresse för sin näring, på samma gång man
            beröfvar honom äfven möjligheterna att sammanhålla renarne och
            egna dem ordentlig omvårdnad. Dessa synpunkter synas ej hafva
            framhållits till öfvervägande för den år 1895 tillsatta komité,
            hvars förslag hufvudsakligen upptagits i den kongl. propositionen.
            Atminstone innehåller komiténs tryckta betänkande så godt som
            intet härom. Men deremot belyses saken klart af vederbörande lappfogdar
            i deras öfver komitéförslaget afgifna utlåtanden, hvilkas talande
            innehåll i denna del synes mig särskildt förtjent att bevaras
            från glömskan. Sålunda anför lapp- fogden i Vesterbottens län
            A. F. Burman: "Före tillkomsten af 1886 års lapplag var skattelandet
            detsamma för lappen som hemmanet är för bonden. Det gick i arf
            från far till son, så länge de voro nomader, och för detta land,
            som han dessutom på grund af införsel kunde kalla sitt, erlade
            han skatt till krona och presterskap. Der var sålunda hans fädernetorfva
            och egentliga hem, och der hade han in- rättat allting efter sitt
            behof samt för detta ändamål uppfört rengårdar, timrade visthus
            och kojor af resvirke. Inom dess område egde han att under alla
            årstider, om han så ville, använda betet och ordna sin renskötsel
            som honom bäst syntes utan att blifva ofredad af andra lappars
            renar. Härom fans visserligen ingenting i lag bestämdt, men den
            gamla goda sedvanan, att hvar och en respekterade den andres rätt
            härutinnan, hade så länge praktiserats, att det knappast var någon
            lapp, som icke trodde, att hans skatteland var i lag skyddadt
            mot intrång från andra. Detta gjorde äfven, att han icke heller
            sjelf fick ofreda sina grannar, och derför var han tvungen att
            använda tillräckligt antal vårdare för sina renar, så att dessa
            kunde hållas inom hans eget område strängt afskilda från andras.
            Följden häraf blef, att han ända från sitt skatteland kunde, med
            boskapen i en samlad skara, börja flyttningen till nedre landet,
            hvilken omständighet utgjorde och fortfarande utgör en sådan vigtig
            förutsättning för vinterflyttningens vidare lyckliga fortgång
            och afslutning, att jag icke nog kan framhålla den. Men 1886 års
            lapplag kom och bestämde blott, att de för lapparne afsatta land
            skulle indelas i lappbyar, samt att inom lappby ej andra lappar
            egde rätt att sommartiden uppehålla sig med sina renar än de,
            hvilka sjelfva erhållit rätt dertill eller egt rätt att vistas
            inom dess område. Om någon vidare fördelning af sommarbetet inom
            byn bestämdes icke. Här- igenom förlorade nu den gamla skattelandsindelningen,
            som dock under gångna tider visat sig ensam mägtig att hålla ordning
            och reda i nomadlifvet inom Vesterbottens län, sin fordna betydelse,
            och följderna uteblefvo ej. Då de förmögne bland lapparne, för
            hvilkas stora renantal betet redan börjat blifva
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-005.pdf"/>
          <fw xml:id="i-CU5q95RgDjoUuWYzdUF5oa">
            Motioner i Andra Kammaren, N:o 215. 5
          </fw>
          <p xml:id="i-F2wm5NqViXQedX7FoNbGn6">
            otillräckligt, märkte, att de genom den nya lagen fingo rättighet
            att beta sina renar hvar de ville inom byn, afskedade de småningom
            sina legda vår- dare och läto sina hjordar sprida sig in på grannarnes
            skatteland, för att utan ersättning få använda vidsträcktare betesmarker.
            Härigenom tvingades till en början de på renar fattige, men på
            arbetskrafter relativt mera för- mögne s. k. smålapparne, då de
            icke ville lemna sina egna små hjordar utan vård, att äfven taga
            hand om de rikes flertal renar, hvilket förhållande nog också
            ingått i de förmögnare lapparnes beräkningar. Men snart blefvo
            små- lapparne, som icke fingo vara fredade på egna lappland, för
            hvilka de dock erlade jemförelsevis tunga skatter, och dessutom
            skulle tvingas att utan er- sättning vårda de rikes flertal renar,
            modlösa och slutligen så likgiltiga, att de läto hela den sammanblandade
            renmassan gå vind för våg. Dessa miss- förhållanden hafva år från
            år ökat oredan i nomadlifvet, så att det nu gått derhän, att alla
            Vesterbottens lappars hjordar, med högst 3 eller 4 undan- tag,
            sammanblandats till en enda massa af ströf- eller "allmänningsrenar",
            som vid vinterns inbrott i oordnade skaror från fjellen öfversvämma
            länets lappmarker och kustland, åstadkommande skada, der de draga
            fram, och vid vårens början på samma sätt återvända. Jag tror
            mig härmed hafva visat sjelfva grunden till nomadlifvets förfall
            inom Vesterbottens län, och att denna ytterst och nästan uteslutande
            kan sökas deri, att lapp icke varit i lag skyddad mot intrång
            på sitt skatteland, och torde alltså för ordningens åter- bringande
            vara nödvändigt, att i de blifvande byordningarne intaga bestäm-
            melser, som tillerkänna honom sådant skydd, i hufvudsaklig öfverensstäm-
            melse med det förslag, som jag vid lapplagskomitens sammanträde
            i Lycksele den 10 augusti 1895 hade äran framlägga. — — — — —
            — — —- — — — — Ett utsträckt skydd för skattelandet kan dessutom
            endast be- traktas såsom en gärd af rättvisa och billighet åt
            alla de lappar inom länet, som fortfarande hafva införsel uti
            sina land och betala skatt för dem, öck hvilka derför borde, när
            helst de det ville, ega rätt att vara fredade mot nu nämnda intrång,
            hvarigenom de, såsom visadt är, icke blott på det mest hänsynslösa
            sätt kränkas i sin hemfrid, utan äfven beröfvas allt välde öfver
            sin egendom." Lappfogden i Jemtlands län Alarik Dalqvist yttrar
            i samma rigtning följande: "Jag håller före, att stadganden, som
            hindra lapparnes egenmägtiga flyttningar in på hvarandras områden,
            äro bland de första vilkoren för en god renvård. Då med införandet
            af 1886 års renbetslag den gamla inrym- ningsrätten till renbetesfjellen
            — af lapparne sjelfve betraktad såsom egan- derätt — borttogs,
            föll en af de mägtigaste skrankorna mot vårdslöshet och
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-006.pdf"/>
          <fw xml:id="i-LTmEDXmctd69H6zbpKgK9k">
            6 Motioner i Andra Kammaren, N:o 215.
          </fw>
          <p xml:id="i-HXJE7TFuRdbPaSjheDkHqr">
            oordning, och det må fördenskull anses högst nödigt att genom
            lagbud, så vidt sådant sig göra låter, gifva ersättning för det
            som förlorats." Här synes det sålunda främst gälla att, såsom
            lappfogden säger, söka gifva ersättning för det som förlorats.
            Hur skall man sålunda kunna åter- gifva lapparne i Vesterbottens
            och Jemtlands län den mer eller mindre förlo- rade hemkänslan,
            som utgör ett så mägtigt och oumbärligt bindemedel för ordnade
            förhållanden? Böra ej för detta ändamål de särskilda lappfamiljerna
            anvisas bestämda områden på de platser, der de sedan gammalt haft
            hemvist? På hvilka vilkor böra dessa upplåtelser ske, så att å
            ena sidan lapparne känna sig trygga i sin besittning, men å andra
            sidan möjlighet bibehålles att kunna i mån af behof reglera områdestilldelningen?
            Hvilka grunder kunna tillämpas vid fördelningen af renbetena i
            syfte att befrämja en jemnare för- mögenhetsställning bland lapparne
            och särskildt förebygga, att ej det öfver- tag, de rike lapparne
            lära erhållit genom den uppkorana oredan, vid en blif- vande områdestilldelning
            länder dem obehörigen till fördel? Kunna härvid mått och steg
            vidtagas, så att större vigt lägges vid en omsorgsfull och ratio-
            nel renskötsel än vid ett skadligt uppdrifvande af renstockens
            storlek? Är det ej gagneligt, att de upplåtna nyttjanderätterna
            såsom förut stadfästas genom skriftliga, af Konungens befallningshafvande
            utgifna upplåtelsebref? Hvilka ytterligare åtgärder kunna erfordras
            för att bereda nyttjanderätten det rättsskydd, som på grund af
            områdenas större begränsning eller andra förhållanden må erfordras?
            Är det ej rigtigt samt för höjande af lappens sjelfkänsla och
            sociala ställning äfven angeläget att, såsom förut, alla lappar
            erlägga någon liten skatt för sina besittningar? Allt detta är
            frågor, som sannolikt tarfvat noggrann utredning och pröfning.
            Men 1895 års komité har, som sagdt, ej föranledts gå på djupet
            af detta ämne. I betänkandet före- kommer härom endast följande:
            TI protokollet för ett af komiterade hållet sammanträde i Vesterbottens
            län är antecknadt: '"'Lapparne höllo före, att den sämre vården
            till stor del hade sin anledning i indelningen i lappbyar. Så
            länge hvar lapp hade uteslutande rätt till sitt skatteland, höllos
            ren- hjordarne skilda, och hvarje lapp hade sina renar bättre
            i sin hand. Sam- manblandning af renarne inom lappbyns område
            försvårade vården om dem." Vid ett särskildt sammanträde med lappfogdarne
            yttrade lappfogden i Vesterbottens län, Burman, och dåvarande
            lappfogden i Jemtlands län, Suwe, att en för- delning af sommarbetet
            inom en lappby borde ovilkorligen ske, antingen lap- parne ; kunna
            derom komma öfverens eller icke; och anmärkte Burman sär- skildt,
            att det nog blefve svårt att nu få en dylik indelning till stånd
            på lapparnes eget initiativ, emedan de förmögnare lapparne, som
            gerna ville öfverflytta vården af sina renar på de fattigare lapparne,
            af sådan anled- ning hade intresse af att betesmarkerna voro gemensamma.
            Sedan komite-
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-007.pdf"/>
          <fw xml:id="i-Cc5UiHXCdnGSNdPVkaMd9">
            Motioner i Andra Kammaren, N:o 215. 7
          </fw>
          <p xml:id="i-QnqcGnoM7zQZWVU7Zzc8rr">
            rade i sina motiver erinrat, hurusom, särskildt i norra Jemtland
            och Vester- botten, af lapparne kraftigt framhållits, att möjligheten
            att under vistelsen på enskildes mark afhålla renarne från skadegörelse
            i hög grad berodde derpå, att en hvar lapp i god tid före flyttningen
            begynte och och under flytt- ningen fortsatte att hålla sin hjord
            skild från andras, fortsätter komitén så- lunda: "Inom Vesterbottens
            län anses det till och med af omtänksamma lappar vara ett önskemål
            för åstadkommande af en bättre vård afrenar, att lapparne äfven
            i fjellen under sommartiden hålla sig qvar på sitt gamla lappskatteland
            och att sålunda lappbyns betesmarker icke begagnas gemen- samt
            af de till byn hörande lappar." På denna utredning och motivering
            har i $ 9 upptagits, att de byordningar, som enligt förslaget
            skola finnas för hvarje by, kunna få innehålla föreskrifter om
            "fördelning af sommarbetet inom lappbyn eller ordnandet i öfrigt
            af betesrättens utöfning.'"" Då nu detta stadgande tillkommit
            utan att, såvidt motiven utvisa, de vigtiga frågor, som dermed
            skolat lösas, fått en allsidig utredning, och då i motiveringen
            vidare säges om de angelägenheter, som skola ordnas i byordningarne,
            att de i första hand äro en lapparnes inre angelägenhet och ej
            böra göras till föremål för den allmänna lagstiftningen, så synes
            man kunna hysa tvekan, huruvida nämnda stadgande inrymmer antagliga
            utsigter till en tillfredsställande lösning af spörsmål, hvilka
            förefalla mer än andra bort lösas företrädesvis genom direkt ingripande
            af statsmagten. TI hvarje fall bör det vara af vigt, att uppmärksamheten
            fästes på hvad saken egent- ligen gäller, och det kan väl ifrågasättas,
            om ej åtminstone i sådant af- seende till väckelse och ledning
            för framtiden i $ 9 lämpligen borde äfven allmänt angifvas de
            ändamål, som med fördelningen af renbetena måste ytterst vinnas.
            För befrämjande af angelägenheten, att lapparne hålla sina renhjordar
            åtskilda, har emellertid äfven upptagits föreskrift i $ 6 om böter
            för upp- såtligt eller vålladt intrång å annan lappby under maj—september,
            d. v. s. under tid, då lapparne äro pligtige att hålla sig inom
            lappbyns gränser. Komiterades flertal, som ville för Vesterbottens
            och Jemtlands län utsträcka den stadgade tiden för vistelsen inom
            lappbyn till oktober, föreslogo dock, märkligt nog, icke att ansvarsbestämmelserna
            skulle inom dessa län afse jemväl sistnämnde månad, hvilket föranledde
            lappfogden i Vesterbottens län framhålla, att skyddet borde gälla
            "minst" hela den tid lapparne måste uppe- hålla sig inom lappbyn.
            Lappfogden i Jemtlands län åter yrkade redan inför komiterade,
            att skyddet borde der omfatta hela året. I de afgifna ut- låtandena
            framhålles ytterligare nödvändigheten häraf såväl af lappfogden
            som af andra; och tillstyrkas dessa framställningar äfven af Konungens
            befallningshafvande.
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-008.pdf"/>
          <fw xml:id="i-Ldqmy45RP5SFDXbHoBd1dX">
            8 Motioner i Andra Kammaren, N:o 215.
          </fw>
          <p xml:id="i-FtTcyicqcjEdsV597WS5qX">
            Förhållandet lär vara, att inom flera lappbyar i Jemtlands län
            lapparne uppehålla sig mestadels hela året inom egna områden och
            inom de öfriga med få undantag söka, för undvikande af skadegörelse
            å hö, qvardröja der så länge som möjligt. Det är då af vigt, att
            betet inom byn ej minskas genom in- trång från andra byar, hvilket
            dessutom lätt föranleder, att renhjordarna skingras. Behofvet
            af det begärda utsträckta skyddet för lappbyn har äfven bestyrkts
            af erfarenheten. Det synes derför särskildt inom Jemtlands län,
            der förhållandet mellan lappar och bofaste är så ömtåligt, vara
            af vigt, att man på allt sätt stöder och uppmuntrar lapparnes
            bemödanden att uppe- hålla sig på renbetsfjellen så lång tid af
            året som möjligt. I anledning af det nu sagda har jag sålunda
            velat vördsamt dels yrka, att i $ 6 förbudet mot vistelse å annan
            lappbys område må, åtminstone för Jemtlands län, utsträckas till
            hela året; dels fästa uppmärksamhet på den, såsom det synes, vigtigaste
            orsaken till lappväsendets förfall inom Vester- bottens och Jemtlands
            län, hvilket påkallar öfvervägande, huruvida, i hvad mån eller
            på hvad sätt denna orsak må anses blifva tillfyllestgörande undanröjd
            genom det i $ 9 intagna stadgandet, att byordningen må kunna innehålla
            föreskrift om fördelning af samarbetet inom lappbyn och ordnandet
            i öfrigt af betesrättens utöfning.
          </p>
          <p xml:id="i-FAEidhzjWytCKADuMBNYc3">
            $$ 14 och 15.
          </p>
          <p xml:id="i-Xwc3cZd5b2ooMkA6KdU1sZ">
            Såväl komiterades flertal som högsta domstolen hafva hemstält,
            att i förslaget må upptagas stadgande om ovilkorlig skyldighet
            att ersätta skada, som af renar förorsakas å trakt, der lapparne
            icke ega rätt att uppehålla sig någon tid af året. I enlighet
            med den mening, som uttalats af komiténs ordförande, har en dylik
            föreskrift dock ej influtit i Kongl. Maj:ts förslag af skäl, att
            den ansetts ej vara behöflig, men sannolikt skola föranleda tal-
            rika tvister om tillvaro eller icke tillvaro af sedvanerätt. Denna
            sak, hvarom meningarne sålunda äro delade, förtjenar utan tvifvel
            att noga öfvervägas. Förhållandet mellan lappar och bofaste har
            hitintills gestaltat sig så, att stridigheterna varit många, men
            rättegångarne sällsynta; och de omstän- digheter, som gjort, att
            man å ömse sidor fruktat inlåta sig på en oviss och dyr process,
            skola nog fortfarande visa sig verksamma i enahanda rigtning,
            äfven om det föreslagna stadgandet komme till stånd. Sannolikt
            skulle dettas
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-009.pdf"/>
          <fw xml:id="i-9RYdL5ewqK1L6P71WcS4i2">
            Motioner i Andra Kammaren, N:o 215. 9
          </fw>
          <p xml:id="i-FBNTZHiRYCULYYf9ta6ksD">
            tillämpning ifrågasättas endast i klara fall; och enligt erfarenheten
            betalar lappen oftast godvilligt, när han finner sig ej kunna
            undgå ersättnings- skyldighet. Men det ifrågasatta stadgandet
            kan derutöfver möjligen få en ganska stor betydelse, såsom egnadt
            att motverka de öfverklagade olägenheterna af sedvanerättens lagfästande,
            på samma gång derigenom visas ett visst” billigt tillmötesgående
            mot den allmänna och ständigt återkommande fordran från bofaste,
            att lappen skall ovilkorligen ersätta all skada. Då, såsom man
            på- står, lappen numera, i medvetande af lagens innehåll, mångenstädes
            miss- brukar sin sedvanerätt, så bör hvarje hot i lagen om ovilkorligt
            och känbart äfventyr för denna rätts öfverskridande verka till
            att afhålla honom derifrån. Lappen är till sin natur sorglös och
            lättsinnig. Och man gör honom bestämdt obotlig skada genom att
            visa benägenhet lossa på sådana band, som tvinga honom att taga
            hänsyn och tänka sig för något litet. Enligt högsta domstolens
            erinran eger stadgandet vidare en särskild betydelse för de orter,
            hvarest lappar förut icke vistats, men der å kronans mark, såsom
            i $ 30 förutsättes, åt lapparne upplåtas renbetesland. En dylik
            upplåtelse egde 1888 rum å Särna kronopark i Dalarne, hvaraf bildats
            Idre lappby. Ett förslag till ny dylik disposition af kronoparker
            inom Särna före- ligger för närvarande till behandling i finansdepartementet.
            Och ingen vet hvad framtiden i den vägen genom händelsernas tvång
            eller vederbörandes välvilja ytterligare kan bära i sitt sköte.
            Jag tillåter mig derför föreslå,
          </p>
          <p xml:id="i-TJTta3vXvGoBEz64PKPkPh">
            att, på sätt högsta domstolen hemstält, i lagen upp- tages ett
            stadgande af samma innehåll som $ 17 i komite- rades förslag.
          </p>
          <p xml:id="i-KiRCZv2CFfzazt8NLsh8Et">
            8 26.
          </p>
          <p xml:id="i-3YU4GG3Tf6maYKkVhBmJst">
            En af förslagets vigtigaste nyheter är upphäfvandet af bofastes
            ren- egarskap, hvilket det af många skäl blifvit en nödvändighet
            att afskaffa. Undantag är dock &gt;»tills vidare» gjordt för Norrbottens
            läns lappmark, der jordbrukarne skulle behöfva renskötseln såsom
            binäring till jordbruket och vederlag för intrång af skogslappar.
            Häremot ha i afgifna utlåtanden från flera håll gjorts erinringar:
            Genom medgifvande af detta undantag skulle man på långt när ej
            vunnit hvad man åsyftat. Det vore ock nödvändigt, att ladugårdsskötseln
            utveckla- des, men så länge bonden fick ega renar, af hvilka han
            kunde slagta till husbehof, visade erfarenheten, att ladugården
            försummades. Många handlande Bih. till Biksd. Prot. 1898. 1 Saml.2
            Afd.2 Band. 47 Häft. 2
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-010.pdf"/>
          <fw xml:id="i-6PA747JamEm4x1zgW7mskf">
            10 Motioner i Andra Kammaren, N:o 215.
          </fw>
          <p xml:id="i-QJAbbMgdocCEVZSx1N7JBU">
            och andra bofaste inom lappmarken, som tillika vore jordbrukare,
            ockrade med renskötseln såsom affär. Faststäldes förbud för kustlandets
            inbyggare att ega renar, skulle sannolikt i stället renaffärer
            uppkomma i lika stort antal i lappmarken. Derför yrkas, att åtminstone
            ett maximum fastställes, hvilket äfven Konungens befallningshafvande
            finner beaktansvärdt, men anser möta svårigheter vid tillämpningen.
            Afven om behofvet för bofaste att fortfarande ega renar vore större
            i Norrbottens än i Vesterbottens lappmark, hvilket emellertid
            från det senare hållet uttryckligen bestrides, så synes dock hela
            reformen blifva halfgjord och kunna väsentligen förfelas, om bofaste
            inom Norrbottens lappmark fort- farande få obehindrad rätt till
            renbete för hur många renar som helst. Det torde ock blifva svårt
            gifva skäl för en anordning, som förbjuder en fattig fjellbonde
            i Vesterbotten att hålla sig med några renar, under det i Norr-
            bottens lappmark, der redan nu bofaste finnas, som ega 1,000 renar
            hvar, stora affärer i renskötsel skulle få bedrifvas. Allt synes
            derför tala för fastställande åtminstone af ett maximum, i hvilket
            afseende må till ledning anföras, att inom Vesterbottens lappmark
            lära bofaste renegare i allmänhet ega tio högst tjugu renar. För
            kontrollen har man naturligtvis att närmast gå till den i &amp; 11
            omnämnda renlängd. Befinnes någon hafva för många renar, torde
            med det öfverskjutande antalet förfaras på sätt i $ 26 mom. 2
            stadgas. Visserligen har ifrågavarande undantagsrätt tillagts
            endast egare eller brukare af jordbruksfastighet. Men enligt hvad
            som blifvit upplyst, har man genom denna begränsning allenast
            uppnått, att från åtnjutande af den med- gifna förmånen uteslutits
            inhysingsfolk, backstugusittare och andra arbetare, hvilka för
            sin utkomst äro mer eller mindre beroende af besittningen utaf
            en eller annan dragren. Enligt en allmänt uttalad önskan tillstyrker
            derför äfven Konungens befallningshafvande, att det må tillåtas
            lapp att under sin vård hafva jemväl dragrenar, tillhörande den
            icke jordbrukande befolkningen i lappmarkerna, samt dessutom äfven
            personer i Pajala, Tärendö och Korpi- lombolo kommuner. Denna
            fråga tarfvar dock först närmare utredning ge- nom inhemtande
            af en del upplysningar, som ej kunna erhållas ur hand- lingarne.
            Emellertid hemställer jag,
          </p>
          <p xml:id="i-KcTGvdeCHHzHWqAPxzs8K1">
            att den i 26 $ 3 möm. omförmälda rätt för lapp att hafva under
            sin vård renar, tillhörande annan än lapp, må begränsas till högst
            tjugu renar för hvarje sådan person, men å andra sidan, derest
            det låter sig göra, ut- sträckas att omfatta äfven dragrenar,
            hvem än må vara deras egare.
          </p>
          <pb facs="riksdagen-motions-pdf/data/1898/mot_1898__ak__215/mot_1898__ak__215-011.pdf"/>
          <fw xml:id="i-997yDpNfR3muoHZHwMeh7G">
            Motioner it Andra Kammaren, N:o 215. 11
          </fw>
          <p xml:id="i-ERHX8UnCcaiPhJWEE4kpUb">
            2:0. Förslaget till lag om renmirken.
          </p>
          <p xml:id="i-82KEn4BBWiCNxSFpZE3mwy">
            8 2.
          </p>
          <p xml:id="i-Ez6dTeusQJECJ6sHYiXmd">
            Från Norrbotten, der renskötseln är af större omfattning och
            betydelse än på andra orter, har från många kompetenta håll påyrkats
            inrättandet för hvarje tingslag af en särskild renmärkesnämnd,
            sammansatt af sakkunniga personer. Den skulle sammanträda omedelbart
            före eller under tingen för att granska ansökningar om fastställelse
            eller inregistrering af renmärken samt deröfver afgifva yttrande
            till rätten. Konungens befallningshafvande till- styrker äfven
            dessa framställningar. Lappfogden säger, att &gt;»en lång sorglig
            erfarenhet» visat behofvet af en sådan nämnd. Annu mer trängande
            synes då detta behof blifva, derest Riksdagen antager det nu framlagda
            förslaget till en strängare renmärkeslag, af hvars konseqventa
            tillämpning man väntar sig många fördelar. Nämnden bör naturligtvis
            ej inrättas på andra orter, än der den är särskildt behöflig.
            I lagen torde derför endast stadgas om dess sammansättning, men
            öfverlemnas åt Konungen förordna, för hvilka tingslag den skall
            inrättas. På grund af hvad sålunda anförts hemställes,
          </p>
          <p xml:id="i-WUYNJC8keaX9a6Wzu5YGyE">
            att i lagen må upptagas föreskrift om att en särskild renmärkesnämnd
            må kunna inrättas för tingslag, der behof af en dylik nämnd förefinnes.
          </p>
          <p xml:id="i-CMHwwaLxUb77CJtmFS2LuJ">
            Jag anhåller vördsamt, att denna motion må remitteras till lagutskottet,
            som lämpligast torde efter närmare utredning formulera de ändringar
            eller tillägg i lagtexten, som må föranledas af motionen, derest
            den i någon del anses förtjena afseende.
          </p>
          <p xml:id="i-XfZ6ruwaQfjupChgUNLHaB" type="date">
            Stockholm den 26 februari 1898.
          </p>
          <p xml:id="i-KxNoYHiB21tuPUrsQoBnV">
            Carl Lindhagen.
          </p>
        </div>
      </div>
    </body>
  </text>
</TEI>
