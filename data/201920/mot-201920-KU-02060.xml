<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-02060">
  <teiHeader>
    <fileDesc>
      <titleStmt>
        <title>Liberal demokrati- och integritetspolitik</title>
        <author corresp="i-VGvz17reDhSXFdrtvk1pwq">av Bengt Eliasson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2060 av Bengt Eliasson m.fl. (L)</title>
          <idno type="rdwebb">H7022060</idno>
          <rs type="number">2060</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H7022060/text</ref>
          <ref type="dokument_url_html">http://data.riksdagen.se/dokument/H7022060</ref>
          <ref type="dokumentstatus_url_xml">http://data.riksdagen.se/dokumentstatus/H7022060</ref>
          <ref type="docx">http://data.riksdagen.se/fil/EAF9D082-8937-4575-B137-D6FB4517EB32</ref>
          <ref type="pdf">http://data.riksdagen.se/fil/E9F98CE8-D341-4D40-B7F3-49A3A16CF5F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UYfvkMYym4a5FRQ42VfSJM" type="signed"/>
        <correspContext corresp="i-UYfvkMYym4a5FRQ42VfSJM">
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-H6YRpGPRB2odZSjSkzKJCV">
          <date when="2019-10-02"/>
          <time when="16:52:51"/>
        </correspAction>
        <correspAction type="reviewed" xml:id="i-Rgcqq7HisKCoiiZmU5qrcv">
          <date when="2019-10-02"/>
          <time when="17:32:37"/>
        </correspAction>
        <correspAction type="referred" xml:id="i-DFzuUYzUGExBDwJZSrWqL4">
          <date when="2019-10-11"/>
        </correspAction>
        <correspAction type="assigned" xml:id="i-9ffeYhgUJaM48wvkAjyAUs">
          <date when="2021-04-28"/>
          <time when="17:15:27"/>
        </correspAction>
        <correspContext corresp="i-9ffeYhgUJaM48wvkAjyAUs">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-247ge41LhQmjR1BjcuJhpi"/>
        <correspContext corresp="i-247ge41LhQmjR1BjcuJhpi">
          <ref type="uppgift">2019/20:KU16</ref>
          <ref type="ref_dok_id">H701KU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PhH9b2Pw7CZfM78Xqd5Deg"/>
        <correspContext corresp="i-PhH9b2Pw7CZfM78Xqd5Deg">
          <ref type="uppgift">2019/20:KU12</ref>
          <ref type="ref_dok_id">H701KU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU12</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Kcxs1Sv92Goq9NLG4tdPfF"/>
        <correspContext corresp="i-Kcxs1Sv92Goq9NLG4tdPfF">
          <ref type="uppgift">2019/20:KU18</ref>
          <ref type="ref_dok_id">H701KU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU18</ref>
          <ref type="ref_dok_titel">Kommittéberättelse - kommittéernas verksamhet under 2019, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Rqtk1bGX2w2Xbhz3niTQqk"/>
        <correspContext corresp="i-Rqtk1bGX2w2Xbhz3niTQqk">
          <ref type="uppgift">2020/21:KU18</ref>
          <ref type="ref_dok_id">H801KU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU18</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BUZ4Zf3UciMeFF6ksoHqkP"/>
        <correspContext corresp="i-BUZ4Zf3UciMeFF6ksoHqkP">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Bxa8HqtyhoqexqCpzA1T9a"/>
        <correspContext corresp="i-Bxa8HqtyhoqexqCpzA1T9a">
          <ref type="uppgift">2020/21:KU19</ref>
          <ref type="ref_dok_id">H801KU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU19</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HBf1xFEzXTuhpftQnX42q3"/>
        <correspContext corresp="i-HBf1xFEzXTuhpftQnX42q3">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2060 av Bengt Eliasson m.fl. (L) Liberal demokrati- och integritetspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-Ui5R2hrDX7Yp53LpFLYn6F">
            Förslag till riksdagsbeslut
          </head>
          <list style="ol">
            <item xml:id="i-E9xDBBhNS8yiRMaRXvJnq3">
              Riksdagen ställer sig bakom det som anförs i motionen om författningsdomstol
              och tillkännager detta för regeringen.
            </item>
            <item xml:id="i-2FFuqU4GfNA4BENx5zHLaa">
              Riksdagen ställer sig bakom det som anförs i motionen om abstrakt
              normprövning och tillkännager detta för regeringen.
            </item>
            <item xml:id="i-Y3ZXe6RbhDae22xuahghaG">
              Riksdagen ställer sig bakom det som anförs i motionen om skilda
              valdagar och tillkännager detta för regeringen.
            </item>
            <item xml:id="i-HPtkAtx7FVyGyx6odeqGXS">
              Riksdagen ställer sig bakom det som anförs i motionen om översyn
              av personvalssystemet och tillkännager detta för regeringen.
            </item>
            <item xml:id="i-Cw75UbmWgCws7rpFufUK4p">
              Riksdagen ställer sig bakom det som anförs i motionen om folkmotion
              och tillkännager detta för regeringen.
            </item>
            <item xml:id="i-AYdXHxjYAXRQhSdaLEi7xo">
              Riksdagen ställer sig bakom det som anförs i motionen om en utredning
              av reglerna om ämbetsansvar och tjänstefel och tillkännager detta
              för regeringen.
            </item>
            <item xml:id="i-Xz2Vkx2SN7hkwKj2Gc51LB">
              Riksdagen ställer sig bakom det som anförs i motionen om Svenska
              kyrkans ställning och tillkännager detta för regeringen.
            </item>
            <item xml:id="i-EgVQdefuxDAWypukPmHGV7">
              Riksdagen ställer sig bakom det som anförs i motionen om årlig
              regeringsskrivelse om integritetsfrågor och tillkännager detta
              för regeringen.
            </item>
            <item xml:id="i-Us4UyW9BqcT2DCRCn88D2k">
              Riksdagen ställer sig bakom det som anförs i motionen om obligatoriska
              integritetsanalyser i lagstiftningsarbetet och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-LRAHXK8TtZcRhB1KR5MePk">
            Inledning
          </head>
          <p xml:id="i-2jdoFQh1R61GtzsVpZmDWG">
            I år är det 100 år sedan riksdagen fattade det första grundlagsbeslutet
            om allmän rösträtt för kvinnor och män. Under perioden 1919–1921
            hölls därefter de första demokratiska valen till kommuner, landsting
            och riksdag baserade på allmän och lika rösträtt. Det demokratiska
            genombrottet var resultatet av det principbeslut som riksdagen
            tog 1918 efter en proposition på initiativ av den liberale statsministern
            Nils Edén. Även därefter fanns dock begränsningar för vissa grupper
            som hade uppnått rösträttsålder, till exempel för personer som
            hade dömts till fängelse eller försatts i konkurs. Först 1989
            fick alla svenska medborgare över 18 år rösträtt, när omyndighetsbegreppet
            avskaffades.
          </p>
          <p xml:id="i-NxpLANUwD2h3gyPWiBN8Gn">
            Det demokratiska genombrottet hände inte av sig självt. Det var
            en lång kamp, kantad av hårda politiska motsättningar, innan demokratin
            slutligen fick sitt genombrott genom författningsuppgörelsen i
            riksdagen. När Sverige införde allmän och lika rösträtt för kvinnor
            och män var vi det sista landet i Norden att göra så.
          </p>
          <p xml:id="i-64VCcbYgqhzkPdeuzJYYmy">
            Den offentliga makten är begränsad och utövas under lagarna.
            Det offentligas makt­befogenheter gentemot den enskilde får aldrig
            sträcka sig längre än vad som är nödvän­digt och försvarligt för
            att sköta de gemensamma uppgifterna. Dessa liberala kärnvärden
            innebär att den offentliga makten också ska betraktas med hälsosam
            vaksamhet. Den enskildes möjligheter att hävda sig gentemot staten
            handlar om varje människas lika fri- och rättigheter och om att
            begränsa statsmaktens maktanspråk.
          </p>
          <p xml:id="i-NWSgohnKRGLL7KHGPwCpRn">
            Sverige är i dag en av världens mest stabila demokratier, men
            demokratins arbetssätt måste hela tiden utvecklas. Likaså behövs
            fortsatta reformer för att stärka det konstitutio­nella skyddet
            för det demokratiska systemet, den fria åsiktsbildningen och de
            individuella fri- och rättigheterna. I denna motion presenterar
            Liberalerna ett antal förslag till demo­kratiska reformer.
          </p>
          <head type="h2" xml:id="i-CMniLJqC7ixtEEEdB5zRBz">
            Stärk det konstitutionella skyddet för demokratin
          </head>
          <p xml:id="i-4oGrirV321FD7XFQo2PxHJ">
            Den liberala demokratiska modellen med organisationsfrihet, fri
            åsiktsbildning och oberoende domstolar är satt under press globalt.
            Antalet länder som enligt den ansedda tankesmedjan Freedom House
            definieras som fria sjunker. Utvecklingen i Polen och Ungern visar
            att regimer även i länder som är fullvärdiga EU-medlemmar framgångsrikt
            kan nedmontera strukturer som borde ha varit självklara i alla
            demokratier.
          </p>
          <p xml:id="i-AJTLisEgrLyC78nHaEfMXR">
            Sverige är en av världens mest stabila demokratier, men vi är
            inte immuna. För att folkstyret, rättssäkerheten och den fria
            åsiktsbildningen ska fungera också i ett politiskt skymningsläge
            behövs det en fördjupad diskussion om hur de demokratiska strukturerna
            ska göras mer robusta.
          </p>
          <p xml:id="i-8nBnzBtUW4Crtw3vjapo5Y">
            Det yttersta skyddet ligger i en stark folklig uppslutning för
            de demokratiska värde­ringarna. Demokratin behöver ständigt återerövras
            och de demokratiska principerna ständigt förklaras och försvaras.
            Den dag vi tar dem för givna blir demokratin sårbar på allvar.
          </p>
          <head type="h3" xml:id="i-4PeEa1iL65P6vyhuk6GeCD">
            Formerna för grundlagsändring och skyddet för domstolarnas oberoende
          </head>
          <p xml:id="i-94T75H8mahQ5gcSxM1ZeYb">
            Svensk grundlag ändras genom två likalydande riksdagsbeslut med
            mellanliggande riksdagsval. Denna beslutsordning syftar till att
            motverka drastiska ändringar i grund­lagen till följd av tillfälliga
            opinionsyttringar. Kravet på mellanliggande val ska ge väljarna
            möjlighet att säga sin mening innan slutligt beslut fattas.
          </p>
          <p xml:id="i-LC4fnq2bj2UjBwrdZKyjsm">
            Detta ger dock inget fullgott skydd för demokratin i en situation
            där landet befinner sig i en allvarlig kris. I ett politiskt skymningsläge
            kan det uppstå en tillfällig politisk koalition i riksdagen som
            är beredd att genomföra omfattande inskränkningar i demo­kratin.
            En regering kan då utlysa ett extra val, och om samma majoritetsförhållande
            kvarstår kan den nyvalda riksdagen därefter fullfölja inskränkningarna
            mycket snabbt. Inräknat beredningstid och tidsgränser för väckande
            av grundlagsärende skulle det i teorin kunna ta halvtannat år
            att avskaffa demokratin i Sverige.
          </p>
          <p xml:id="i-4fZY2ARxhEWELCnUk5A4MM">
            Ovanstående scenario behöver inte förutsätta att antidemokratiska
            partier vinner majoritet i riksdagen. Det går också att föreställa
            sig en situation där ett antidemokrat­iskt parti utnyttjar sin
            vågmästarställning till att avkräva konstitutionella reformer
            i utbyte mot att ge en regering sitt stöd i andra frågor. Vid
            en akut internationell kris skulle det också kunna inträffa att
            främmande makt utövar påtryckningar mot Sverige.
          </p>
          <p xml:id="i-KDSCrK2QsmnyeYNi7MhSVe">
            Det finns anledning att göra en bredare analys av reglerna för
            ändring av grundlag. En möjlighet är att grundlagsändring ska
            förutsätta mellanliggande ordinarie riksdagsval, vilket skulle
            eliminera risken för att en tillfällig politisk kris utnyttjas
            till att utlysa extra val för att inskränka demokratin. En annan
            möjlighet är att föreskriva kvalificerad majoritet vid ändring
            av de centrala grundlagsbestämmelserna om riksdag, regering, domstolarnas
            oberoende, individuella fri- och rättigheter samt tryck- och yttrandefrihet
            m.m. Möjligheten att föreskriva en obligatorisk beslutande folkomröst­ning
            vid en grundlagsändring som påtagligt inskränker nämnda bestämmelser
            är också ett förslag som har framkommit i debatten, liksom att
            en grundlagsändring ska förutsätta att ett minimiantal riksdagsledamöter
            deltar i beslutet. På så sätt förebyggs att långtgå­ende inskränkningar
            i demokratin genomförs av ett litet antal ledamöter.
          </p>
          <p xml:id="i-CVxkZAL1iL5gKDnHNXyVdL">
            Att rättskipningen sker under lagarna av oberoende domstolar
            som inte tar emot politiska instruktioner i enskilda fall är en
            förutsättning för ett demokratiskt och rätts­säkert samhälle.
            Utvecklingen i auktoritär riktning i Ungern och Polen visar vilket
            strategiskt mål som domstolarna är för de regeringar som vill
            montera ned den liberala demokratiska samhällsmodellen.
          </p>
          <p xml:id="i-J64wrG2q2KsazQDhTh5kJM">
            Domstolarnas oberoende är grundlagsfäst i regeringsformens elfte
            kapitel, men det finns luckor som behöver uppmärksammas. Bland
            annat finns det ingen grundlags­reglering av hur många domare
            som ska sitta i landets två högsta juridiska instanser, Högsta
            domstolen och Högsta förvaltningsdomstolen. Det gör att en auktoritär
            regering får möjlighet att utöva press på domstolsväsendet genom
            att verka för att antalet domare i HD och HFD ökas kraftigt. Likaså
            skulle en regering, i ett läge när den inte anser att någon av
            de av Domarnämnden föreslagna kandidaterna är tillräckligt regimlojal,
            kunna vägra att över huvud taget utse nya domare till de högsta
            instanserna. Förslag om grund­lagsreglering av antalet domare
            i Högsta domstolen och Högsta förvaltningsdomstolen har framförts
            i den allmänna debatten och bör allvarligt övervägas.
          </p>
          <p xml:id="i-PBvbp6BPH7WMUf57bB3pD8">
            Angrepp på domstolsväsendet har i EU-grannländer också genomförts
            genom att man i politiskt syfte har sänkt pensionsåldern för domare
            kraftigt. På så vis kan en auktoritär regering uppnå två fördelar.
            Dels töms domstolsväsendet på ett betydande antal domare som inte
            har den sittande regeringen att tacka för sin ställning, dels
            uppstår ett stort antal vakanser som kan fyllas med i regimens
            ögon mer passande kandidater.
          </p>
          <p xml:id="i-QuGJRrpFxbqiQrS6jVQga5">
            Likaså bör den ekonomiska och administrativa makten över domstolarna
            ses över. Domstolsverket har det samlade ansvaret för domstolarnas
            budgetmedel, fördelar anslag­na medel till domstolarna och ansvarar
            likaså för viktiga administrativa uppgifter, organi­serar utbildningar
            m.m. I grunden är detta en rimlig modell. I ett politiskt skymningsläge
            skulle dock en auktoritär regering kunna utöva ett påtagligt destruktivt
            inflytande över domstolarna genom att utse en regimtrogen generaldirektör
            för Domstolsverket för att gynna de domstolar som regimen favoriserar
            och straffa de domstolar som inte agerar lojalt.
          </p>
          <p xml:id="i-CgEoJUZHz1PyUkXaQLsG2w">
            Vi anser att det noggrant bör övervägas att återinföra en styrelse
            för Domstolsverket, som i dag fungerar som en enrådighetsmyndighet
            med en generaldirektör som ensam högste chef. Vi stöder de förslag
            som har framförts om att låta domare utgöra majori­teten i styrelsen.
            Detta skulle väsentligt öka skyddet mot politisk påverkan gentemot
            domstolarna och skulle också åstadkomma större likhet med den
            domstolsadministra­tion som finns i våra nordiska grannländer.
          </p>
          <p xml:id="i-XtSr2S8cMiGg5nxL4UdUR8">
            Genom januariavtalet har Liberalerna enats med Centerpartiet,
            Socialdemokraterna och Miljöpartiet om att det under mandatperioden
            ska göras en parlamentarisk översyn för att stärka grundskyddet
            för de demokratiska strukturerna samt domstolarnas och public
            services oberoende. En parlamentarisk översyn ska även göras av
            valsystemet för att göra det motståndskraftigt mot manipulationer.
            Av respekt för detta väljer vi att inte lägga något formellt yrkande
            i denna del, utan vi kommer noggrant att bevaka detta inom ramen
            för januariavtalet samt i den kommande utredningen.
          </p>
          <head type="h3" xml:id="i-G9bdnXQoWphzHbPkLuMMfH">
            Grundlagsskydda public service-mediernas oberoende
          </head>
          <p xml:id="i-3yjKYeTswNizFeZy6Z5f7e">
            Public service-medierna blir allt viktigare för det gemensamma
            samtalet i samhälleliga och kulturella frågor. Public service
            ska fortsatt ha ett brett uppdrag och sträva efter kvalitet och
            relevans.
          </p>
          <p xml:id="i-4nvFTCBLo7E7Lhw4sqgsRg">
            I länder där auktoritära regeringar har tagit makten har en av
            de första åtgärderna varit att stärka greppet om medierna. Public
            service-medierna, med sitt uppdrag från det offentliga, är extra
            sårbara för detta. Det är av största vikt att det skapas starka
            garantier för att inte public service-mediernas oberoende från
            politiken urholkas. Därför bör Sveriges Televisions, Utbildningsradions
            och Sveriges Radios oberoende ställning tryggas i grundlagen.
          </p>
          <p xml:id="i-JnyfLYmsZTym5pEc2ZQTnY">
            Frågan om public service-mediernas oberoende är just nu föremål
            för en parlamen­tarisk utredning (dir. 2018:51), som ska redovisa
            sina förslag senast den 26 augusti 2020. Av respekt för detta
            lägger Liberalerna inget formellt yrkande, men vi förväntar oss
            att det fortsatta lagstiftningsarbetet kan drivas vidare med målet
            att lägga fram ett brett för­ankrat grundlagsförslag i god tid
            före valet 2022.
          </p>
          <head type="h3" xml:id="i-PcraxxLDkbW4wAW6Vd3Nvt">
            Författningsdomstol och lagprövning
          </head>
          <p xml:id="i-S3YgNEksUafEBLyY7DL9QM">
            Rättssäkerheten och skyddet för de medborgerliga fri- och rättigheterna
            behöver för­stärkas. Därför ska en författningsdomstol inrättas
            i Sverige.
          </p>
          <p xml:id="i-KYenL4V5RdY3kMgtvfnoTF">
            För oss liberaler är tanken bakom en författningsdomstol enkel.
            All makt kan miss­brukas, också den som har getts i fria val.
            Om medborgare i sitt dagliga liv avkrävs att följa lagar och förordningar
            är det också rimligt att kräva att politiker följer grundlagen
            i sitt arbete med att stifta nya lagar. Detta är särskilt angeläget
            för att förebygga att den offentliga makten utövas under lagarna
            också vid en politisk kris eller ett så kallat skymningsläge.
          </p>
          <p xml:id="i-H4Gt2qGP2NJd5DP688S2uM">
            Det finns också andra argument för en starkare lagprövningsrätt.
            Om det i efterhand blir lättare att pröva en ny lags förenlighet
            med grundlagen höjs kvaliteten i lagstiftnings­arbetet. Lagstiftaren
            tvingas att se till att en ny lag håller så hög rättslig standard
            att den inte riskerar att kritiseras av författningsdomstolen.
          </p>
          <p xml:id="i-W7prUnctLSp9KdRimR6GrK">
            Ofta angrips idén om en författningsdomstol med argumentet att
            en förändring i den riktningen skulle vara odemokratisk. Det är
            en felsyn. Om en författningsdomstol in­rättades skulle det inte
            innebära att makten vreds ur de folkvalda politikernas händer.
            Ytterst har medborgarnas valda representanter alltid möjligheten
            att ändra grundlagen för att undanröja en konflikt mellan författningen
            och en specifik lag. Det som etabler­andet av en författningsdomstol
            betyder är att det skapas tydliga spelregler, som ger ett betydligt
            ökande mått av eftertanke och reflektion i den politiska processen
            kring formerna för lagstiftning och respekten för de grundläggande
            fri- och rättigheterna.
          </p>
          <p xml:id="i-KRCG4hb35ZvAK4wxsDgD7q">
            Liberalerna anser därför att ett lagstiftningsarbete för att
            inrätta en författningsdom­stol bör inledas. I detta arbete bör
            också analyseras möjligheten att ge författningsdom­stolen rätt
            till så kallad abstrakt normprövning. Likaså bör Lagrådets framtida
            roll och funktion vid ett inrättande av en författningsdomstol
            ingå i den bredare analys som behövs.
          </p>
          <p xml:id="i-NQ8BJpL5oSoRqb4JXMuMeK">
            Frågan om behovet av en författningsdomstol och normprövning
            har utretts av Grundlagsutredningen, vars förslag låg till grund
            för författningsreformen 2010. Under föregående mandatperiod har
            det inte varit aktuellt att analysera frågan på nytt. Vid nästa
            övergripande grundlagsöversyn anser Liberalerna det vara naturligt
            att frågan om författningsdomstol analyseras, liksom frågan om
            abstrakt lagprövning.
          </p>
          <head type="h2" xml:id="i-8jBuAZ66bwp3ZFGtKwDPZn">
            Utveckla det demokratiska systemet
          </head>
          <head type="h3" xml:id="i-Fe5hBCDiEYg6CXhATaKvfh">
            Återinför skilda valdagar
          </head>
          <p xml:id="i-TXi1iKjCzwxdHw77MqTBi4">
            Alltsedan 1970 har val till riksdag, landsting och kommuner ägt
            rum på en och samma dag, numera vart fjärde år. Bland världens
            demokratier är Sverige ett av de länder där det går längst tid
            mellan de allmänna valen. Olägenheterna med den nuvarande ordning­en
            framstår i allt tydligare dager.
          </p>
          <p xml:id="i-NgFwDqvN5C5qUhAdJvyqCH">
            Den lokala politiken, där exempelvis inriktningen av en väsentlig
            del av den offent­liga välfärdspolitiken beslutas, kommer i skymundan
            av rikspolitiken. Kommunalpoli­tikerna, vilka bör fungera som
            demokratins spjutspetsar, blir anonyma och bilden av kommunerna
            som rena implementeringsorgan för riksdag och regering förstärks.
          </p>
          <p xml:id="i-BZgZGrGHUwKdfEevTLCu11">
            Liberalerna menar att det bästa vore att återgå till skilda valdagar.
            Vartannat år skulle det i så fall vara val till riksdagen, vartannat
            år till kommuner och regioner. Detta ger större utrymme för lokal
            politisk debatt och ansvarsutkrävande. Frågan om hur skilda valdagar
            ska genomföras bör prövas ytterligare inom ramen för en kommande
            författningsöversyn. En grundlagsöversyn kan leda till att de
            första separata valen till kommunala församlingar sker 2024, varefter
            det hålls riksdagsval 2026, lokalval 2028, riksdagsval 2030 och
            så vidare.
          </p>
          <head type="h3" xml:id="i-87SAJAwvVUCmKsvzaLeHym">
            Förnya personvalssystemet
          </head>
          <p xml:id="i-988siBC82ixb2ChSovLkVe">
            Systemet med personval infördes 1998. Liberalerna var pådrivande
            för att personvals­systemet blev verklighet, så att väljarna fick
            större makt att påverka vilka förtroende­valda som skulle föra
            deras talan i folkvalda församlingar. Från och med valet 2014
            gäller en enhetlig gräns så att kandidater som får mer än 5 procent
            kryss kan bli invalda genom personval.
          </p>
          <p xml:id="i-USWybSGoRQwjLExGVFw4xU">
            Personvalssystemet har nu tillämpats i sex val till riksdag,
            landsting och kommuner och fyra val till Europaparlamentet. Även
            om personvalet används av många måste det också konstateras att
            genomslaget inte har blivit det förväntade. Andelen som person­röstar
            i riksdagsvalen pendlar mellan 22 och 26 procent och tendensen
            har de senaste valen varit svagt fallande. Förhoppningen om att
            allt fler skulle personrösta, i takt med att väljarna vänjer sig
            vid det nya systemet, har alltså inte infriats.
          </p>
          <p xml:id="i-NJDox7wz8gimAGMJx4zWnU">
            För oss liberaler är det en självklar princip att väljarna ska
            ha ett tydligt inflytande över vilka förtroendevalda som företräder
            dem. De nästan 1,6 miljoner personkryss som avgavs i årets riksdagsval
            visar också att möjligheten uppskattas av många väljare. Att avskaffa
            personvalssystemet är alltså inget alternativ. I stället bör det
            göras en bredare analys av hur personvalssystemet kan utvecklas
            för att bli mer ändamålsenligt.
          </p>
          <p xml:id="i-J4w3rTvNohgqeC5uEAe89r">
            De svagheter som finns i dagens system behöver också erkännas.
            Till exempel finns det en inbyggd paradox i att bara tillåta ett
            personkryss när valet sker i en valkrets med många mandat.
          </p>
          <p xml:id="i-Esvn5BUC6F23m37cZ7u1uu">
            Systemet med ett enda personkryss fungerar som bäst när väljaren
            röstar på ett parti som realistiskt sett bara kan ta ett mandat
            i valkretsen. Väljaren kan då avge en tydlig preferens för vem
            som blir partiets företrädare.
          </p>
          <p xml:id="i-5tsxc8rYGgF1bw1CLjH8R4">
            Om väljaren däremot röstar på ett parti som kan förväntas ta
            många mandat i val­kretsen blir effekten mer svårförutsägbar.
            Till exempel kan det i ett större parti med flera mandat vara
            relativt enkelt för en liten men hårt sammansvetsad falang att
            kryssa in en kandidat, om väljarkåren i övrigt har jämn spridning
            på personkryssen. Om det i ett större parti finns hård konkurrens
            om flera av mandaten kan väljaren bara avge sin preferens vad
            gäller ett av mandaten.
          </p>
          <p xml:id="i-465Sa75iMKB8nvwNrZrxvL">
            Personvalssystemet har nu funnits i 20 år, och tiden är mogen
            att göra en bredare översyn. Utgångspunkten ska vara att personvalssystemet
            ska behållas, men översynen bör i övrigt ske förutsättningslöst.
            Några tänkbara alternativ som skulle kunna prövas i en sådan utredning
            skulle kunna vara att sänka procentspärren för personkryss eller
            att ge väljare möjligheten att avge flera personröster. Likaså
            bör systemet i Finland, där personvalet är ett obligatoriskt inslag
            i valhandlingen, analyseras.
          </p>
          <head type="h3" xml:id="i-KU3Crvpot7UTpzedihwszd">
            Stärk valhemligheten och valsäkerheten
          </head>
          <p xml:id="i-FTpKJZhY1HWwLN419vSH5q">
            Det svenska systemet för valförrättningar har brister vad gäller
            både valhemlighet och valsäkerhet. Personer med synnedsättning
            saknar möjligheter att personrösta med be­varad full valhemlighet.
            Så kallad familjeröstning, där flera personer samtidigt ställer
            sig bakom valskärmen och tillsammans gör i ordning sina valkuvert
            i varandras åsyn, är ett utbrett fenomen trots att det formellt
            inte är tillåtet.
          </p>
          <p xml:id="i-ATsHFNYDMJU837ScJKD3rE">
            Valåret 2014 var det första år då myndigheterna skulle garantera
            att vallokalerna var tillgängliga för alla och att därmed individer
            med funktionsnedsättning inte skulle kunna bli diskriminerade.
            Kommunernas dispenser att kunna använda otillgängliga lokaler
            togs bort. Men den demokratiska resan mot full tillgänglighet
            måste fortsätta. Ett allvar­ligt problem i dag är att personer
            med synnedsättning inte kan rösta med fullständig valhemlighet
            i vallokalerna. Det går nämligen inte att personrösta på en kandidat
            utan att röja sin valhemlighet eftersom man måste be en valarbetare
            att hjälpa en att kryssa på valsedeln.
          </p>
          <p xml:id="i-8nd2k3Hkny7qoNtXYisEDo">
            Med anledning av ett tidigare motionsyrkande från Liberalerna
            tillkännagav riks­dagen våren 2016 vikten av att synnedsatta ska
            kunna personrösta utan att tvingas röja valhemligheten för någon.
            Ambitionen bör, enligt riksdagens mening, vara att en full­god
            lösning ska finnas på plats så snart som möjligt – dock senast
            inför 2022 års all­männa val.
          </p>
          <p xml:id="i-9B2cczcMbt1g8xe9wBQbr3">
            Som nämnts ovan innebär januariavtalet att en parlamentarisk
            översyn ska göras av valsystemet för att göra det motståndskraftigt
            mot manipulationer. Av respekt för detta väljer vi att inte lägga
            något formellt yrkande i denna del, utan vi kommer noggrant att
            bevaka detta inom ramen för januariavtalet samt i den kommande
            utredningen.
          </p>
          <head type="h3" xml:id="i-ALUNwsHPg8xnmtXQfD7Vie">
            Folkmotion
          </head>
          <p xml:id="i-3byeWCLfA5CiPvxqVT4tc4">
            2014 års demokratiutredning (SOU 2016:5) föreslog att Sverige
            skulle införa folkmotion till riksdag, kommuner och landsting.
            Förslaget innebär att en röstberättigad person kan anmäla en folkmotion
            och öppna en namninsamling bland andra röstberättigade. Om minst
            en procent av de röstberättigade inom en viss tid ansluter sig
            till en folkmotion väcks motionen. För kommuner och landsting
            föreslås folkmotionen ersätta dagens system med medborgarförslag.
          </p>
          <p xml:id="i-McqYw2qLvbXNwiSkonQANR">
            Liberalerna anser att utredningens förslag om folkmotion öppnar
            en intressant möjlighet för medborgarna att lämna in konkreta
            förslag till behandling i de folkvalda församlingarna. Eftersom
            förslag som har väckts i en folkmotion ska beredas på samma sätt
            som motioner väckta av politiker blir det också enkelt att låta
            dessa förslag vara en del av den ordinarie beslutsprocessen. Liberalerna
            ser därför positivt på att förslaget prövas närmare.
          </p>
          <p xml:id="i-FMVK3k1MuubzWbNrLEpzuN">
            Om den fortsatta beredningen leder fram till slutsatsen att folkmotion
            införs anser Liberalerna att det måste vara en förutsättning att
            folkmotioner bara ska kunna väckas i sådana frågor där respektive
            folkvald församling är behörig att fatta beslut. En fråga som
            då bör studeras särskilt är i vilken mån det ska vara möjligt
            att lämna in folk­motioner som närmast är av opinionsbildande
            karaktär, t.ex. en folkmotion med förslag om att riksdagen ska
            göra ett allmänt hållet tillkännagivande i en aktuell fråga. Det
            bör också övervägas vilket minimiantal underskrifter som ska krävas.
            För att instrumentet folkmotion ska bli legitimt behöver vidare
            antalet undertecknare vara tillräckligt stort. Erfarenheterna
            från Finland, där ett liknande system redan finns, bör analyseras.
          </p>
          <head type="h2" xml:id="i-RJdFNWeoJ1DXLgDsmjhVkX">
            Ett modernt ämbetsansvar
          </head>
          <p xml:id="i-FKq46TDQDZQ43yhJSj1pFJ">
            Det så kallade ämbetsansvaret, vilket var en benämning på vissa
            befattningshavares (till exempel stats- och kommunaltjänstemäns)
            straffrättsliga ansvar för skötseln av sin befattning, avskaffades
            genom en reform 1975. Den som var underkastad ämbetsansvar hade
            tidigare kunnat dömas till särskilda straff, avsättning eller
            suspension. Reformen innebar att det straffbelagda området minskade
            avsevärt.
          </p>
          <p xml:id="i-6arMMAmkpvgGL1f8jmSxUn">
            Ämbetsansvarsreformen var inte oomstridd. Kritikerna menade att
            förändringen inte tog tillräckligt stor hänsyn till skillnaderna
            mellan offentlig och privat verksamhet.
          </p>
          <p xml:id="i-K8LMd1Qpg1datURbCi2CBF">
            År 1989 förändrades därför lagstiftningen på nytt, denna gång
            så att det straffrätts­liga tjänsteansvaret för offentligt anställda
            utvidgades. Dagens regler innebär att den som vid myndighetsutövning
            genom en handling eller underlåtenhet åsidosätter vad som gäller
            för uppgiften döms för tjänstefel till böter eller fängelse i
            upp till två år enligt brottsbalken.
          </p>
          <p xml:id="i-NJn8cpWtFuapR6Xj1ALmpg">
            Liberalerna anser att det finns skäl att utvärdera gällande lagstiftning
            och utreda huruvida tjänsteansvarsbestämmelserna behöver skärpas.
            Detta innebär inte att vi före­språkar en återgång till äldre
            tiders bestämmelser och de särskilda strafformer som då gällde.
            Däremot menar vi att den makt som följer med rätten att bedriva
            myndighetsut­övning behöver kombineras med ett tydligt regelverk
            gentemot den som grovt missköter sitt uppdrag som företrädare
            för det allmänna.
          </p>
          <p xml:id="i-6VxAUNW5QXUw1e7EXCj1ZH">
            Med delvis bifall till ett tidigare motionsyrkande från Liberalerna
            uttalade riksdagen våren 2018 att ett utökat straffansvar för
            tjänstefel i den offentliga förvaltningen skulle förbättra medborgarnas
            rättssäkerhet och öka förtroendet för den offentliga verksam­heten.
            Riksdagen tillkännagav därför att lagstiftningen om tjänstefel
            borde ses över, med inriktningen att fler handlingar än i dag
            ska kunna bestraffas (bet. 2017/18:KU37). Trots att det har gått
            ett och ett halvt år har någon utredning inte påbörjats. Liberalerna
            väljer därför att upprepa ett formellt yrkande om att det nu är
            dags att påbörja arbetet. Målet bör vara att ett modernt och ändamålsenligt
            ämbetsansvar ska återinföras inom såväl statlig som kommunal verksamhet.
          </p>
          <head type="h2" xml:id="i-Ej6q5k3E2q8dYcJuxQBoJf">
            Befria Svenska kyrkan
          </head>
          <p xml:id="i-XcW6qLq5qvTAjXSb5iJLYG">
            Trossamfunden är en central del av det civila samhället och ska
            ha goda möjligheter att verka. Staten har ett ansvar för att säkra
            en fri religionsutövning men ska inte ta ställ­ning för en viss
            religion eller vissa samfund.
          </p>
          <p xml:id="i-5bj1WXfBfZYBRd2Ke79A1z">
            Genom kyrka–stat-reformen 1999/2000 ändrades relationen mellan
            Svenska kyrkan och staten i grunden. Kyrkolagen med rötter i 1600-talets
            lutherska ortodoxi avskaffa­des, och statens medverkan i beslut
            kring Svenska kyrkans inre verksamhet avskaffades. Detta var något
            som Liberalerna, med våra djupa rötter i kampen för religionsfrihet,
            hade verkat för under mycket lång tid.
          </p>
          <p xml:id="i-UCKGF8G3B2oqFbGXTRSHbt">
            Kyrka–stat-reformen innebar dock inte att statens särskilda styrning
            av Svenska kyrkan upphörde helt. Medan andra samfund fritt väljer
            sin egen organisationsform finns det en särskild lag (1998:1591)
            om Svenska kyrkan, som detaljerat reglerar samfundets uppbyggnad,
            församlingens uppgifter, biskoparnas roll, kyrkomötets beslutsbefogenheter
            och så vidare. Och mest slående av allt: i lagens portalparagraf
            föreskrivs Svenska kyrk­ans religiösa bekännelse.
          </p>
          <p xml:id="i-vwrmu63L5Q4QHTCUz5qVc">
            Lagen om Svenska kyrkan får ses som en del av den bredare kompromiss
            som på 1990-talet möjliggjorde de förändrade relationerna mellan
            staten och Svenska kyrkan. I ett mer långsiktigt perspektiv är
            det dock uppenbart att den bara kan ses som en etapp på vägen
            mot att Svenska kyrkan uppnår fullt oberoende, på samma villkor
            som övriga trossamfund i Sverige.
          </p>
          <p xml:id="i-HGNzZsAJEguSExBhNYTf4g">
            För att Svenska kyrkan ska stå helt fri från statlig styrning
            anser därför Liberalerna att den särskilda lagen om Svenska kyrkan
            bör avskaffas. Svenska kyrkan bör liksom alla andra samfund ha
            full frihet att avgöra sin egen verksamhet. Det är Svenska kyrkans
            medlemmar – inte riksdagen – som ska avgöra samfundets vägval
            i religiösa frågor.
          </p>
          <p xml:id="i-VCT39YYsa8gqMdu2FXXBrB">
            Att avskaffa lagen om Svenska kyrkan kan eventuellt förutsätta
            anpassningar i övrig lagstiftning. Det påverkar däremot inte i
            sig Svenska kyrkans ansvar vad gäller begrav­ningsväsendet. Inte
            heller trossamfundens möjlighet att via Skatteverket få hjälp
            med uppbörden av medlemsavgifter påverkas, eftersom detta regleras
            i annan lagstiftning.
          </p>
          <head type="h2" xml:id="i-R2jZZ6k8Ppoma1uwvEongL">
            Integritetspolitik
          </head>
          <head type="h3" xml:id="i-SFkgvG7g8kn51tBUDHijfu">
            Stärk tillsynen och uppföljningen på integritetsområdet
          </head>
          <p xml:id="i-AVWHn1MzALkdMTy6oR6eRZ">
            Det är positivt att Datainspektionen (som kommer att byta namn
            till Integritetsskydds­myndigheten) har fått ett utökat uppdrag
            att löpande följa utvecklingen inom integritets­skydd och rapportera
            till regeringen om den mest aktuella och betydelsefulla utveckling­en
            som påverkar den personliga integriteten. Liberalerna anser att
            Datainspektionen också bör ges en övergripande roll som tillståndsmyndighet
            för integritetskänslig han­tering av personuppgifter.
          </p>
          <p xml:id="i-82kV6BTAsiDf6HL5mZ9fvE">
            Regeringen bör i en årlig skrivelse till riksdagen redovisa utvecklingen
            vad gäller skyddet för den personliga integriteten. Skrivelsen
            bör både avse de legala förutsätt­ningarna för integritetsskyddet
            och den övergripande utvecklingen vad gäller använd­ningen av
            olika slags informationsteknik som påverkar integriteten.
          </p>
          <head type="h3" xml:id="i-T23stSFwtNHCZYAP5RmYMg">
            Tänk efter före – obligatoriska integritetsanalyser
          </head>
          <p xml:id="i-6jJhhPksntWns8pgbAGtu7">
            Redan på ett tidigt stadium i lagstiftningsprocessen måste integritetshänsyn
            spela en viktig roll. I alla direktiv till utredningar om ny lagstiftning
            ska obligatoriskt ingå att bedöma regelförändringars effekter
            på människors personliga integritet, på samma sätt som man i dag
            alltid bedömer effekterna på till exempel jämställdheten och den
            regio­nala utvecklingen.
          </p>
          <p xml:id="i-dF17pAPfCzdoSt8ybK1F9">
            Den parlamentariska integritetsskyddskommittén presenterade i
            sitt delbetänkande Skyddet för den personliga integriteten – Kartläggning
            och analys (SOU 2007:22) sina iakttagelser om hur integritetshänsyn
            tillgodoses i lagstiftningsarbetet. En övergripande slutsats var
            att ett påfallande drag i den lagstiftning som på olika sätt berör
            skyddet för den personliga integriteten är att integritetskänsliga
            åtgärder av olika slag sällan sätts in i ett systematiskt sammanhang.
            Detta kan, menade kommittén, leda till att de additiva effekterna
            av ny lagstiftning som begränsar den personliga integriteten inte
            blir till­räckligt uppmärksammade. Kommittén framhöll också vikten
            av systematisering vid behandlingen av frågor om integritetsskydd.
            Därefter har Integritetskommittén gjort bedömningen att det inte
            finns behov av att inrätta ett särskilt integritetsskyddsorgan
            (SOU 2016:41).
          </p>
          <p xml:id="i-Xu2rdRKB4R2yPPCnZ2ahz1">
            Det finns dock andra sätt att åstadkomma denna systematik. I
            sammanhanget vill vi särskilt lyfta fram behovet av en obligatorisk
            integritetsanalys i ett tidigt skede av lagstiftningsarbetet.
            Redan i dag föreskriver kommittéförordningen (1998:1474) att statliga
            utredningar alltid ska göra konsekvensbeskrivningar vad gäller
            de föreslagna åtgärdernas effekter för t.ex. den statliga och
            kommunala ekonomin, den kommunala självstyrelsen, jämställdheten
            eller integrationen. På samma sätt bör det ställas krav på att
            genomföra en integritetskonsekvensutredning. Integritetsfrågan
            skulle då alltid analyseras innan nya lagförslag tas fram, och
            lagstiftaren tvingas därmed att tänka efter före.
          </p>
        </div>
        <div type="motSignatures">
          <list>
            <item xml:id="i-JMAtVLLRv8YyHRVLoqixUV" who="i-VGvz17reDhSXFdrtvk1pwq">
              Bengt Eliasson (L)
            </item>
            <item xml:id="i-EcRo8c892SS3BcxtXFYQzB" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-M8tzy6sZNJHFuX8TzhfWB6" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-XqLJy4YQZgPcMH5yQL6G9g" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-8yi6JkV8jihMsS5ciTfHMS" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-NtCbKJip1T6Pz2Z6sqn3Vy" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-LBKCYet5wV2i1QmuvrTfXr" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-Sc6BmjiTEqq9sSjuDfnVvu" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
