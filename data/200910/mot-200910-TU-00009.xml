<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00009">
  <teiHeader>
    <fileDesc>
      <titleStmt>
        <title>med anledning av prop. 2009/10:200 Ny kollektivtrafiklag</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:200 Ny kollektivtrafiklag</title>
          <idno type="rdwebb">GX02T9</idno>
          <rs type="number">T9</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T9/text</ref>
          <ref type="dokument_url_html">http://data.riksdagen.se/dokument/GX02T9</ref>
          <ref type="dokumentstatus_url_xml">http://data.riksdagen.se/dokumentstatus/GX02T9</ref>
          <ref type="doc">http://data.riksdagen.se/fil/53E01054-6C8C-44BA-A6CC-4E0D2E41B9DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BcwGPncqF3yk2KUkHV7vCz" type="basedOn"/>
        <correspContext corresp="i-BcwGPncqF3yk2KUkHV7vCz">
          <ref>Proposition 2009/10:200</ref>
        </correspContext>
        <correspAction xml:id="i-FzZZT81f7c6C34hHnkAdkL" type="signed"/>
        <correspContext corresp="i-FzZZT81f7c6C34hHnkAdkL">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-16uesRQfo4so2eQdH4JV6t" type="referral">
          <date when="2010-04-30"/>
        </correspAction>
        <correspAction xml:id="i-S1pKTzdcPTNubpTNWxGcLK" type="referral">
          <date when="2010-04-30"/>
        </correspAction>
        <correspAction xml:id="i-TP6B1SYFCb8xTHQM5ngM2V" type="dismissal">
          <date when="2010-04-29"/>
        </correspAction>
        <correspAction xml:id="i-ZmPn5P6XdsYK8EsuyD3uH" type="dismissal">
          <date when="2010-04-29"/>
        </correspAction>
        <correspAction xml:id="i-9wGW6DQ5cAg4BDwQnYpR6K" type="transfer">
          <date when="2010-04-28"/>
        </correspAction>
        <correspAction xml:id="i-UfmpqpcCvP8Qw9c27eh7wg" type="submission">
          <date when="2010-04-28"/>
        </correspAction>
        <correspAction xml:id="i-BmHgZjLcrRN6Xh6eC8SMiH" type="assigned"/>
        <correspContext corresp="i-BmHgZjLcrRN6Xh6eC8SMiH">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CZ2FqVJ2NdstdeSHBr6or">
            Förslag till riksdagsbeslut
          </head>
          <list style="ol">
            <item xml:id="i-S36RahVkkymS6gCRdieXwp">
              Riksdagen avslår proposition 2009/10:200 Ny kollektivtrafiklag.
            </item>
            <item xml:id="i-57PfkqF8L6hojnCAo3vq5n">
              Riksdagen tillkännager för regeringen som sin mening vad som
              anförs i motionen om ökade statliga satsningar på den regionala
              kollektivtrafiken.
            </item>
            <item xml:id="i-MXc4UXse3AwLxLqB4rKrXE">
              Riksdagen tillkännager för regeringen som sin mening vad som
              anförs i motionen om en ny kollektivtrafikutredning med utgångspunkt
              i målet om en fördubblad resandeandel till 2020.
            </item>
          </list>
        </div>
        <div type="motContent">
          <head xml:id="i-Gps4FpoPmBF85Xo5QBUJ2Z" type="h1">
            Motivering
          </head>
          <p xml:id="i-Dp6rKihbQHtm41vzZ7HfvQ">
            Regeringens förslag till ny kollektivtrafik innebär att kollektivtrafikföretag
            fritt och inom alla geografiska marknadssegment får etablera kommersiell
            kollektivtrafik. De kommersiella aktörerna ska vara skyldiga att
            ansluta sig till ett gemensamt informationssystem. Parallellt
            genomförs en förändring som innebär att strategiska besluta om
            kollektivtrafik som i dag oftast fattas av kommunägda länstrafikbolag
            ska överföras till nya regionala kollektivtrafikmyndigheter. Det
            åligger dessa myndigheter att besluta om vilken trafik som inte
            är kommersiellt bärkraftig och som därför kan bli föremål för
            skattefinansierade upphandlingar. Beslut om s.k. trafikplikt kommer
            att kunna överklagas till förvaltningsdomstol av de kommersiella
            aktörerna.
          </p>
          <head xml:id="i-CQLJ5GEmmTPRnQZ36mE1y8" type="h2">
            Våra principiella invändningar
          </head>
          <p xml:id="i-VhL7H3fntFL47Wv8qY65cN">
            Kollektivtrafik är inte vilken vara som helst. Kollektivtrafik
            ger stora positiva externa effekter på miljön och samhällsekonomin,
            effekter som inte låter sig fångas upp av individens betalningsvilja.
            En väl fungerande kollektivtrafik och fritt marknadstillträde
            är därför två oförenliga företeelser. Det offentliga måste därför
            ta ett tydligt finansiellt och organisatorisk ansvar för kollektivtrafiken.
            Demokratin och samhällets inflytande behövs. Marknaden får inte
            bli norm.
          </p>
          <p xml:id="i-q2kcQKAw8DCqUxQyJ2dDK">
            Svensk Kollektivtrafik, Sveriges Kommuner och Landsting, Branschföreningen
            Tågoperatörerna, Svenska Bussbranschens Riksförbund och Svenska
            Taxiförbundet har formulerat ett gemensamt mål om att öka kollektivtrafikens
            andel av resandet till 2020. Det är en djärv men fullt realistisk
            målsättning.
          </p>
          <p xml:id="i-Q9svFrTFhhUfzQanz2tBXp">
            Forskningen visar att en större överflyttning av transporter
            från bil till kollektiva färdmedel kräver ett brett batteri av
            kraftfulla åtgärder. Fem faktorer/åtgärder har visat sig särskilt
            betydelsefulla:
          </p>
          <list style="ul">
            <item xml:id="i-YVhYUYLzvh6HJE68jtp1kW">
              För det första måste samhällsplaneringen anpassas till kollektivtrafikens
              behov. Framför allt bebyggelsens täthet och infrastrukturens utformning
              har visat sig vara avgörande framgångsfaktorer för kollektivtrafiken.
            </item>
            <item xml:id="i-4MDGvy4G8No5pZAevQrnet">
              För det andra måste kollektivtrafiken byggas ut genom ökad turtäthet,
              snabbare förbindelser, bättre komfort för resenären samt ett större
              och mer finmaskigt trafiknät. Detta kräver investeringar i såväl
              infrastruktur som rullande materiel.
            </item>
            <item xml:id="i-PunrKevCbkvur47f7Nj1zr">
              För det tredje måste samordningen av kollektivtrafiksystemet
              förbättras. Att resenären upplever det enkelt att planera sin
              resa är av avgörande betydelse. Det fordrar förbättrade biljett-
              och informationssystem samt ökade möjligheter till effektiva byten
              mellan olika linjer och trafikslag.
            </item>
            <item xml:id="i-SpLtCizxvnMyLxxYHE7KJg">
              För det fjärde måste kollektivtrafikens pålitlighet förbättras.
              Förseningar och inställda turer gröper snabbt ur kollektivtrafikens
              attraktionskraft.
            </item>
            <item xml:id="i-nRPbvr21gbr5pqBi8URn5">
              För det femte måste kollektivtrafiktaxan hållas på en nivå som
              skapar en attraktiv prisrelation i förhållande till andra färdmedel.
            </item>
          </list>
          <p xml:id="i-4qfuJJApWZ3syFPJqvCM87">
            De förändringar i kollektivtrafiklagen som regeringen föreslår
            saknar enligt vår uppfattning helt åtgärder med bäring på dessa
            fem framgångsfaktorer. Tvärtom menar vi att den marknadsöppning
            av kollektivtrafiken som föreslås tar oss längre bort från målet
            om en fördubblad kollektivtrafik.
          </p>
          <p xml:id="i-FK7bdWCmoovdnuwpxD8oqm">
            Vi bedömer att de ökade möjligheter till samordnade trafiksystem
            som vi eftersträvar kommer att slås sönder av det fria marknadstillträdet.
            Förändringarna jämfört med förslagen i den hårt kritiserade utredning
            som föregick den kommande propositionen är mer av kosmetisk natur.
            De faktiska konsekvenserna anser vi blir desamma, dvs. ett fragmentiserat
            kollektivtrafiksystem som kommer att präglas av höjda priser,
            sämre trafikutbud och lägre resande. Det finns en rad konkreta
            exempel på troliga effekter av avregleringen:
          </p>
          <list style="ul">
            <item xml:id="i-5dezS3kPvsXmbAX9Mov2yc">
              Strömma Kanalbolaget överklagar SL:s beslut att upphandla trafik
              från Waxholmsbolaget med hänvisning till att det senare bolaget
              under framför allt sommaren kör kommersiellt bärkraftig trafik.
              Följden blir att Waxholmsbolaget inte kan uppfylla sina förpliktelser
              när det gäller åretrunttrafik i skärgården.
            </item>
            <item xml:id="i-H9W9HmVHfjPjNNpacrcxZf">
              Stombussarna i Stockholms innerstad, som har stort resande, kommer
              sannolikt inte att falla inom ramen för trafikplikt, varför dessa
              linjer kan komma att trafikeras utanför SL-systemet.
            </item>
            <item xml:id="i-TnTkYep7hA1FfCZHufH9CG">
              Trafiken mellan Malmö och Lund är mycket omfattande och skulle
              sannolikt kunna bedrivas på renodlat kommersiella grunder. Skånetrafiken
              har därför små möjligheter att belägga sträckan med trafikplikt,
              vilket innebär att en viktig intäktskälla försvinner. Konsekvensen
              blir att trafiken i de kommersiellt olönsamma delarna av Skånes
              kollektivtrafiksystem måste glesas ut.
            </item>
          </list>
          <p xml:id="i-C13AwhVXvwZJA8DwF4jtkM">
            Förslaget till ny kollektivtrafik innebär en mycket omfattande
            detaljstyrning av villkoren för hur den samhällsbetalda trafiken
            ska organiseras. Vi anser att denna detaljstyrning rimmar illa
            med det grundlagsfästa kommunala/regionala självstyret. Den fäller
            t.ex. den snäva definition av vad som är kollektivtrafik som förts
            in i lagstiftningen och som vi anser är helt onödig. Vi ser ingen
            anledning till att trafikhuvudmännen med skattefinansiering skulle
            bedriva mer verksamhet än vad man anser nödvändigt. Fler och mer
            precisa regler innebär också att risken för överklaganden ökar,
            vilket riskerar att förflytta trafikhuvudmännens fokus från utvecklingsarbete
            till segdragna rättsliga processer.
          </p>
          <p xml:id="i-Fcmk5YY3o7G5MR8aE46aJf">
            Historiskt sett har offentlig upphandling, inte minst på kollektivtrafikområdet,
            varit ett av de kraftfullaste verktygen för att driva på den tekniska
            utvecklingen i önskvärd riktning. Med det fria marknadstillträdet
            avhänder sig det offentliga delvis denna möjlighet. Upphandlingsinstrumentet
            tillförsäkrar även trafikhuvudmännen möjligheten att ställa krav
            på fordonens utformning, inte minst när det gäller tillgängligheten
            för funktionshindrade. Genom större systemupphandlingar finns
            även möjlighet att introducera helt nya kollektivtrafikkoncept,
            t.ex. taxianslutningar i reserelationer där trafikunderlaget är
            för klent för buss- eller spårtrafik. Upphandlad trafik har också
            fördelar ur ett arbetstagarperspektiv eftersom det ger trafikhuvudmännen
            möjlighet att ställa krav på kollektivavtalsmässiga villkor för
            de anställda.
          </p>
          <p xml:id="i-SoAg4CWY7rFqgYaVuUEq2T">
            Det är uppenbart att förslaget till ny kollektivtrafiklag tagits
            fram i stor hast. Många oklarheter kvarstår, vilket hanteras genom
            att hänvisa till kommande utredningar och beslut. Vi saknar exempelvis
            en analys kring hur de regionala miljömålen som går utöver lagstiftningen
            säkras när kommersiella aktörer tar över delar av den tidigare
            upphandlade trafiken. Vidare noterar vi att den obligatoriska
            anslutning till ett gemensamt biljettsystem utredningen föreslog
            nu tonats ned, detta utan att vare sig motiv eller alternativa
            lösningar anges. Vi saknar också ett resonemang kring hur den
            nya lagstiftningen påverkar arbetet med att skapa gemensamma prisnivåer
            för länsöverskridande trafik.
          </p>
          <p xml:id="i-Ed84M8a7r9dp5Zzc4kJ7Sx">
            Ett större inslag av incitamentsavtal skulle ge helt andra drivkrafter
            för entreprenören att under avtalsperioden genomföra ett fortlöpande
            förbättringsarbete i syfte att locka till sig fler resenärer.
            Vi menar dock att det fria marknadstillträdet tydligt försvårar
            en sådan utveckling eftersom det är mycket vanskligt för en entreprenör
            att gå in i längre avtal utan vetskap om den framtida konkurrenssituationen.
            Det innebär att ett incitamentsavtal närmast per definition kommer
            att bli dyrare än ett bruttoavtal eftersom den förra avtalsvarianten
            förutsätter att entreprenören kompenseras för ökad risk.
          </p>
          <p xml:id="i-7U29mpLd2JBmDZD4411qop">
            Regeringen utgår från synsättet att kollektivtrafiken i dag är
            en monopolmarknad, vilket är djupt felaktigt. Det är en upphandlad
            marknad där hundratals privata aktörer återfinns. Dagens system
            ger konkurrens och utrymme för många mindre aktörer att etablera
            sig på marknaden. Vi befarar att en avreglering kommer att leda
            till en utpräglad oligopolmarknad där mindre aktörer får svårt
            att klara sig i konkurrensen med de större aktörerna på marknaden.
            Det är t.ex. utomordentligt svårt för ett mindre bussföretag att
            lösa sin finansiering utan att kunna uppvisa att man har ett långsiktigt
            avtal med en trafikhuvudman.
          </p>
          <p xml:id="i-KBaM3kt89uMKj8x1e1RJUR">
            Det finns inga internationella exempel som stöder regeringens
            tes att en avreglerad kollektivtrafik skulle ge de effekter som
            hävdas, dvs. fler aktörer, ett ökat trafikutbud och lägre priser.
            Tvärtom har det visat sig att de länder som lyckats bäst med att
            attrahera resenärer till kollektivtrafiken har ett system som
            liknar det vi haft i Sverige under de senaste 1015 åren, ett system
            som innebär att det offentliga tar ett stort organisatoriskt och
            finansiellt ansvar medan själva utförandet i betydande utsträckning
            överlåts till privata aktörer.
          </p>
          <p xml:id="i-VFd7Zz5sb6dy2BBhTRYLAg">
            Även svenska konsekvensanalyser av en avreglerad kollektivtrafikmarknad
            pekar i samma riktning. I en studie gjord av konsultbolaget WSP
            på uppdrag av regeringens kollektivtrafikutredare Ulf Lundin konstateras
            att ett system där pris och utbud tillåts variera helt i enlighet
            med marknaden skulle leda till kraftigt minskat resande, chockhöjda
            priser och en betydande utglesning av trafiken.
          </p>
          <p xml:id="i-VUpS31eFE2T3GoTq7KH7MS">
            Slutligen: Vi saknar helt perspektiv utifrån personer med funktionsnedsättning
            i regeringens förslag till ny kollektivtrafiklag. Ett uppsplittrat
            trafiksystem och sämre möjligheter att ställa krav på tillgängliga
            fordon kommer otvetydigt vara till nackdel för personer med funktionsnedsättning.
          </p>
          <head xml:id="i-F7Mw4fqK524DqgLDx75mmn" type="h2">
            Kollektivtrafiken behöver utvecklas men inom ramen för befintlig
            lagstiftning
          </head>
          <p xml:id="i-HRUucrAUp3PzYf9SXQFr7N">
            Det finns en berättigad kritik mot de tendenser till byråkratisering
            och stelbenthet som finns bland de regionala trafikhuvudmännen.
            Kollektivtrafiken behöver därför utvecklas. Men vi menar att potentialen
            för att genomföra det utvecklingsarbetet inom ramen för befintlig
            lagstiftning långtifrån är uttömd.
          </p>
          <p xml:id="i-T8coyZzLzr5E6VudJU2foZ">
            Vi är beredda att genomföra ett mycket offensivt förändringsarbete
            för att utveckla kollektivtrafiken med sikte på att nå målet om
            en fördubblad resandeandel till 2020. Hörnstenen i detta arbete
            måste vara ökade offentliga investeringar i fordon, spår, bytespunkter
            och annan infrastruktur. Andra centrala delar måste vara att bättre
            tillvarata de goda kommersiella krafter som finns hos entreprenörerna
            genom ett nytt förhållningssätt till avtalsformer samt genom utveckling
            av långsiktiga partnerskap. Vår utgångspunkt för detta arbete
            är den nuvarande lagstiftningen på kollektivtrafikområdet, men
            vi är samtidigt inte främmande för att göra förändringar i sådana
            delar av lagstiftningen som efter noggrann analys visat sig vara
            otidsenliga och kontraproduktiva.
          </p>
          <head xml:id="i-CZMQXVmqv4BzbcRowo8Cyi" type="h2">
            Urban kollektivtrafik- och cykelsatsning
          </head>
          <p xml:id="i-8dJSHfLBChteqjNzjHVeEG">
            I det rödgröna samarbetet är målet om att fördubbla andelen resande
            med kollektivtrafik en central del av transportpolitiken, och
            åtgärder för att nå dit är prioriterade. Vi ser mycket positivt
            på att aktörer i kollektivtrafikbranschen gemensamt arbetar för
            att nå denna målsättning. Kollektivtrafikens förutsättningar ser
            väldigt olika ut beroende på om det gäller en större stad, en
            mindre stad eller landsbygd. Den största potentialen för tät och
            snabb trafik finns i större städer, där resandeunderlaget är stort
            och det finns goda förutsättningar för olika typer av spårlösningar.
            Den allra största potentialen för att till 2020 fördubbla kollektivtrafikens
            marknadsandel finns inom samt mellan medelstora och stora städer.
            För att denna målsättning ska bli möjlig att uppnå krävs att kollektivtrafikens
            konkurrensförmåga prioriteras. Det är också i större städer som
            satsningarna kan ge störst klimateffekt. För att bidra till målet
            om ett fördubblat resande med kollektivtrafik till 2020 anslår
            vi 9 miljarder kronor till en urban kollektivtrafik- och cykelsatsning
            under perioden 20112021.
          </p>
          <p xml:id="i-ACSrQyWaJBUkMAp1SPWJ3M">
            Staten ska via Trafikverket bidra till investeringar i kommunernas
            infrastruktur och stödja satsningar på kollektivtrafik, cykel
            och gång för att nå en minskad biltrafikandel. Som motprestation
            för att få stöd till att öka kollektivtrafikandelen ska kommunerna
            kunna visa att åtgärderna minskar bilanvändningen till förmån
            för ökad användning av kollektivtrafik. Satsningen är en del i
            den nationella uppföljningen av EU:s plan för urban mobility som
            syftar till att skapa hållbart resande i städer.
          </p>
          <p xml:id="i-CahM6sgRVXX66CWMRpEcDu">
            En del av dessa medel kommer naturligt att gå till spårvägssatsningar
            och BRT (Bus Rapid Transit) i större städer. För att få statsbidrag
            bör det finnas en trovärdig plan för hur kollektivtrafik- och/eller
            cykelandelen ska öka och andelen resande med bil minska utifrån
            största klimatnytta. Fyrstegsprincipen ska tillämpas och redovisas.
            Det kan även redovisas vilka andra verktyg kommunerna tänkt sig
            använda för att öka andelen kollektivtrafik och/eller cykel, såsom
            trängselskatt, parkeringsavgifter, minskat antal parkeringsplatser
            och bilfria områden, men dessa besluta fattas självklart på lokal
            nivå. Medel ska också kunna ges till försöksverksamhet som på
            ett trovärdigt sätt kan bidra till ovannämnda målsättningar. Det
            kan t.ex. vara billigare/avgiftsfri kollektivtrafik, trådbuss
            eller duospårväg.
          </p>
          <p xml:id="i-WeYR7kYf65ReE9hYDndReN">
            Vi föreslår att det i Trafikverkets sektorsuppgift ska ingå att
            vara ett nationellt kompetenscentrum för lokal och regional spårtrafik
            i större städer. I detta ska ingå att bidra med forskning, rådgivning
            och stöttning till städer som har planer på att anlägga spår och
            att fördela statsbidrag till sådana projekt, både för anläggande
            av spår och för vagnmaterial.
          </p>
          <p xml:id="i-KNSVyC88T41MMLyfa1BVp6">
            Vi anser även att Trafikverkets sektorsansvar för kollektivtrafiken
            och cyklingen behöver preciseras. Där bör tydligt anges att myndigheten
            har uppdrag att öka kollektivtrafikens och cykelns andel i transportsystemet
            med årliga redovisningskrav om måluppfyllelse.
          </p>
          <head xml:id="i-ToNnrMSt1dcyGwSCkZEyBV" type="h2">
            Pott för hela landet med fokus på jobb och klimat
          </head>
          <p xml:id="i-3BpVjAuprYr8iex122CsAf">
            Vi ser att behovet av medel för infrastruktur är stort ute i
            landet. Därför vill vi avsätta en särskild pott om 9 miljarder
            kronor under planperioden där länen via Trafikverket har möjlighet
            att ansöka om medel för infrastrukturåtgärder som har fokus på
            jobb, klimat och kollektivtrafik.
          </p>
          <p xml:id="i-LnfypPtzvdcU4SGmdBg3QY">
            Vilken typ av kollektivtrafik eller andra åtgärder som passar
            bäst i olika delar av landet beror mycket på de lokala och regionala
            förutsättningarna. Det är därför viktigt att länen själva får
            formulera vilken typ av lösningar som är bäst lämpade för just
            dem. Det kan handla om såväl bussåtgärder, anropsstyrd trafik
            som satsningar på lågtrafikerade banor. Cykelåtgärder eller kostnadseffektiva
            och/eller trafiksäkerhetshöjande mindre vägutbyggnader kan också
            vara en del. Minst en miljard ska användas till kollektivtrafik
            och en betydande del av det totala anslaget ska användas för att
            förbättra utnyttjandet av lågtrafikerade banor, t.ex. Inlandsbanan,
            Tjustbanan, Stångådalsbanan, Västerdalsbanan och Bohusbanan.
          </p>
          <p xml:id="i-21YH1uEn12qRvSppg4Gheu">
            Krav ska ställas på att fyrstegsprincipen tillämpas och redovisas.
            En viktig aspekt är också att åtgärderna ger effekt i närtid,
            för att både skapa jobb och ge snabba förbättringar för resenärer.
            Reinvesteringar i lågtrafikerade banor är ett bra exempel, de
            går snabbt att genomföra och i många fall finns en outnyttjad
            potential i fråga om kollektivtrafikresande. Medel ska kunna användas
            till försöksverksamhet som på ett trovärdigt sätt kan bidra till
            ovannämnda målsättningar.
          </p>
          <head xml:id="i-3iSPdu28WjkdG7bKpiryGx" type="h2">
            Stockholmssatsning
          </head>
          <p xml:id="i-XfNu2iGEJ4Jb6ZfsPiyQXa">
            Vi rödgröna föreslår en särskild Stockholmssatsning med åtgärder
            som stärker kapaciteten i kollektivtrafiken och underlättar för
            cyklister. Stockholmssatsningen bygger på att genomföra ett antal
            särskilt angelägna kollektivtrafikobjekt som föreslagits i länsplanen
            eller Stockholmsöverenskommelsen och som i dag saknar finansiering.
            Det är en blandning av objekt som kan börja byggas i närtid och
            som ger ökad kapacitet i såväl ytterstaden som innerstaden. Satsningen
            omfattar såväl utbyggnad av järnvägsnätet som helt nya satsningar
            på tvärförbindelser och spårvägar. Behovet av kollektivtrafik
            i regionen är stort, därför behövs även satsningar som går utöver
            de som finns i länsplanen samt åtgärder som har stor effekt i
            närtid. Det handlar t.ex. om direktbussar och cykelsatsningar.
          </p>
          <p xml:id="i-93EQxkFW6aYLqAyQM1yDKn">
            Stockholmssatsningen omfattar, inklusive den regionala finansieringen,
            över 17 miljarder kronor varav staten bidrar med 10 miljarder
            kronor. Några av de objekt och åtgärder som ingår i satsningen
            är
          </p>
          <list style="ul">
            <item xml:id="i-S4ahDWjz9juqWqTPwADhUk">
              TomtebodaKallhäll, del 2
            </item>
            <item xml:id="i-QXtCQSho9HrXwUxyPgnGxx">
              Spårväg Syd, etapp 1
            </item>
            <item xml:id="i-W4t4afDzbVESMsfqnZmfRB">
              tunnelbana OdenplanKarolinska
            </item>
            <item xml:id="i-4g4CLSesLRoETMDa5HrYpM">
              Nynäsbanan, fortsatt dubbelspårsutbyggnad
            </item>
            <item xml:id="i-FTPzNDTNjNDq6JpGKhmXt2">
              Roslagsbanan, etapp 2
            </item>
            <item xml:id="i-4fRQXBKSiCS6E99LjqeGSK">
              cykelsatsning
            </item>
            <item xml:id="i-2NRiWFsb3iYAjKyeYN8LiU">
              bussatsning
            </item>
          </list>
          <head xml:id="i-ReG8SfuoNoSm5uAY9nJcDJ" type="h2">
            Ny utredning/översyn av kollektivtrafiken
          </head>
          <p xml:id="i-AYPiXKZXdCTz3uGwwMFNbb">
            Vid en rödgrön valseger avser vi tillsätta en ny utredning/översyn
            med den givna utgångspunkten att ta fram förslag på hur målet
            om en fördubblad resandeandel kan nås till 2020. Under senare
            år har det genomförts en rad utredningar som haft varierande ingångsvärden
            och som följaktligen också kommit till olika slutsatser kring
            kollektivtrafikens utveckling. Vi ser därför inget behov av en
            omfattande utredning utan en mer konkluderande översyn i huvudsak
            byggd på tidigare utredningsmaterial.
          </p>
          <p xml:id="i-78w1PULtUHAJ9aDXQuBhkk">
            Vi vill bl.a. att utredningen tar upp tråden från behandlingen
            av propositionen Moderna transporter för framtiden 2005/06:160,
            där den rödgröna riksdagsmajoriteten bestämde att regeringen skulle
            återkomma med ett antal förslag rörande personer med funktionsnedsättning,
            som i dag inte ges likvärdig behandling trots riksdagens tidigare
            beslut att kollektivtrafiken ska vara tillgänglig för personer
            med funktionsnedsättning 2010.
          </p>
          <p xml:id="i-MRnzm1PhczFMcEPEj7giEE">
            Vi vill vidare att en ny kollektivtrafikutredning ser över möjligheten
            att samla den särskilda kollektivtrafiken, framför allt sjuk-
            och färdtjänstresor, inom samma lagstiftning.
          </p>
          <p xml:id="i-G9mFCvr5u7sa5jaMD5WauK">
            Ytterligare en viktig aspekt som behöver belysas är hur en bättre
            överensstämmelse mellan de funktionella arbetsmarknadsregionerna
            och de administrativa regionerna (länen) skulle kunna stärka kollektivtrafiksystemet.
          </p>
        </div>
        <div type="motSignatures">
          <list>
            <item xml:id="i-Q4kRZvUzLiS8JTm8nQJ6By" who="i-HxcQkHC9fDSzkJWgvdhDEF">
              Lena Hallengren (s)
            </item>
            <item xml:id="i-9EdxpsvXBfSC4xxDnJhwRN" who="i-6gEtTPavyMJxxUX6JZn9LW">
              Marie Nordén (s)
            </item>
            <item xml:id="i-PZbAomj1yEhBQhUR4asf5u" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-5Y9CveSm3fy3gGepuJEXyo" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-NH3xxD8s8wVmqZkG5zXe1F" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-XUcQa5Ttp8YGX5xxZS5ZET" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
