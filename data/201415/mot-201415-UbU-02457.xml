<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-02457">
  <teiHeader>
    <fileDesc>
      <titleStmt>
        <title>Utbildningspolitik</title>
        <author corresp="i-2SnUjYd3qzUQVBobN3u1Yc">av Ulrika Carlsson i Skövde (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2457 av Ulrika Carlsson i Skövde (C)</title>
          <idno type="rdwebb">H2022457</idno>
          <rs type="number">2457</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H2022457/text</ref>
          <ref type="dokument_url_html">http://data.riksdagen.se/dokument/H2022457</ref>
          <ref type="dokumentstatus_url_xml">http://data.riksdagen.se/dokumentstatus/H2022457</ref>
          <ref type="docx">http://data.riksdagen.se/fil/98C3EF44-F2A2-42D8-A725-334810F00A96</ref>
          <ref type="pdf">http://data.riksdagen.se/fil/01209472-8FE7-4A61-B443-59F2A52402AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9u1U4oj9VsJfA93eZRkDT9" type="signed"/>
        <correspContext corresp="i-9u1U4oj9VsJfA93eZRkDT9">
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-XMyAB8BVmXmqDQsFU2htCG" type="submitted">
          <date when="2014-11-10"/>
          <time when="15:53:36"/>
        </correspAction>
        <correspAction xml:id="i-LZr5xDPtgmdA66Fqu4uwvi" type="reviewed">
          <date when="2014-11-10"/>
          <time when="19:56:14"/>
        </correspAction>
        <correspAction xml:id="i-FUtxN21VczwkSVUiKeo3XS" type="referred">
          <date when="2014-11-12"/>
        </correspAction>
        <correspAction xml:id="i-Ber137ZLh3pH9DGdvBJqVx" type="assigned">
          <date when="2018-06-05"/>
          <time when="10:32:41"/>
        </correspAction>
        <correspContext corresp="i-Ber137ZLh3pH9DGdvBJqVx">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Mitgu2dF4THJVV6HiU6Ru4" type="behandlas_i"/>
        <correspContext corresp="i-Mitgu2dF4THJVV6HiU6Ru4">
          <ref type="uppgift">2014/15:UbU11</ref>
          <ref type="ref_dok_id">H201UbU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU11</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DYzhT8EqKjwm6MsvvErLtm" type="behandlas_i"/>
        <correspContext corresp="i-DYzhT8EqKjwm6MsvvErLtm">
          <ref type="uppgift">2014/15:UbU3</ref>
          <ref type="ref_dok_id">H201UbU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU3</ref>
          <ref type="ref_dok_titel">Möjligheter till fjärrundervisning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HHKNegZHAdEZGFX6Ldyi9S" type="behandlas_i"/>
        <correspContext corresp="i-HHKNegZHAdEZGFX6Ldyi9S">
          <ref type="uppgift">2015/16:UbU17</ref>
          <ref type="ref_dok_id">H301UbU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FT6d5eVP6h7a4DUb7GBsKh" type="behandlas_i"/>
        <correspContext corresp="i-FT6d5eVP6h7a4DUb7GBsKh">
          <ref type="uppgift">2014/15:UbU12</ref>
          <ref type="ref_dok_id">H201UbU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU12</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-McN4ZEcz8m2KaBSnzk63qu" type="behandlas_i"/>
        <correspContext corresp="i-McN4ZEcz8m2KaBSnzk63qu">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2457 av Ulrika Carlsson i Skövde
          (C) Utbildningspolitik
        </div>
      </div>
      <div type="motBody">
        <div type="motSummary">
          <head xml:id="i-4tLU71SfYngve2g2G2boKD">
            Sammanfattning
          </head>
          <p xml:id="i-K7jn5pSzrobxwnpSXb5BfV">
            En skola med kreativitet och stor kunskap är viktig för ett demokratiskt
            samhälle. Därför behöver vi skolor av hög kvalitet i hela landet,
            där varje elev får förutsättningar att lyckas. Digital kompetens
            är nödvändig i vårt allt mer digitaliserade samhälle. Det är viktigt
            att alla skolor hänger med i den utveckling som det övriga samhället
            genomgår. Därför ser vi det som självklart att digitalt lärande
            blir en större del av undervisningen, och att moderna lärverktyg
            blir en naturlig del av de verktyg lärarna använder i klassrummet.
            Rätt använd öppnar modern teknik möjligheter för duktiga pedagoger
            att arbeta på nya sätt och hjälpa fler elever att lära sig mer.
          </p>
        </div>
        <div xml:id="i-BiCk6KkJ5pVZL9H4VoSZXp" type="TOC">
          <head xml:id="i-KrsFufPCm7LUzChnaiVhS">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 2">
              It i skolan
            </item>
            <item style="indent-level: 3">
              Etablera en plattform för pedagogisk utveckling inom området
              digitalt lärande
            </item>
            <item style="indent-level: 3">
              Fjärrundervisning inom skolans samtliga ämnen och kurser
            </item>
            <item style="indent-level: 3">
              Få fler svenska lärosäten att erbjuda öppna kurser på internet
            </item>
            <item style="indent-level: 2">
              Det fria skolvalet
            </item>
            <item style="indent-level: 3">
              Värna det fria skolvalet
            </item>
            <item style="indent-level: 3">
              Kommunerna, istället för staten, ska även fortsättningsvis ha
              ansvaret för skolan
            </item>
            <item style="indent-level: 3">
              Utveckla det fria skolvalet
            </item>
            <item style="indent-level: 3">
              Ge Skolverket ett tydligare uppdrag att arbeta för att skolutveckling
              ska bygga på forskning och beprövad erfarenhet
            </item>
            <item style="indent-level: 3">
              Ge Skolverket och Skolinspektionen i uppdrag att stärka kvalitén
              i tillsyn och utveckling
            </item>
            <item style="indent-level: 2">
              Stärk lärare och rektorer
            </item>
            <item style="indent-level: 3">
              Undvik att detaljreglera – öka utrymmet för innovation och flexibilitet
            </item>
            <item style="indent-level: 3">
              Utveckla effektiva kvalitets- och progressionsmått
            </item>
            <item style="indent-level: 3">
              Utveckling och spridning av nya undervisningsmetoder
            </item>
            <item style="indent-level: 3">
              Tillsynen utifrån en risk- och väsentlighetsanalys
            </item>
            <item style="indent-level: 2">
              Idrott och hälsa i skolan
            </item>
            <item style="indent-level: 3">
              Idrottsundervisningen i grundskolan utökas
            </item>
            <item style="indent-level: 3">
              Samverkan mellan skolhälsovården, barnavården, barn- och ungdomspsykiatrin,
              ungdomsmottagningen och socialförvaltningen ökas
            </item>
            <item style="indent-level: 2">
              Entreprenöriellt lärande
            </item>
            <item style="indent-level: 3">
              Entreprenöriellt lärande ska vara ett naturligt perspektiv i
              hela utbildningssystemet
            </item>
            <item style="indent-level: 2">
              Eftergymnasial utbildning
            </item>
            <item style="indent-level: 3">
              Samverkanskriterier ska ingå som en del i resursfördelningssystemet
              för högre utbildning
            </item>
            <item style="indent-level: 3">
              Se över de statliga forskningsanslagen
            </item>
            <item style="indent-level: 3">
              Fortsätt utveckla yrkeshögskoleutbildningar
            </item>
          </list>
        </div>
        <div type="motProposal" subtype="förslag">
          <head xml:id="i-FrZQd67kHB3gdFyz7BR7H">
            Förslag till riksdagsbeslut
          </head>
          <list style="ol">
            <item xml:id="i-UBLv4GrbeJswX78rdfPE1W">
              Riksdagen tillkännager för regeringen som sin mening vad som
              anförs i motionen om att en plattform för pedagogisk utveckling
              inom området digitalt lärande bör etableras.
            </item>
            <item xml:id="i-GTXVuKpn7MHWDi32ufHXfy">
              Riksdagen tillkännager för regeringen som sin mening vad som
              anförs i motionen om att fjärrundervisning ska tillåtas inom skolans
              samtliga ämnen och kurser.
            </item>
            <item xml:id="i-Q869Dcj22nxWiBQQnrpwLH">
              Riksdagen tillkännager för regeringen som sin mening vad som
              anförs i motionen om att skapa incitament för att fler svenska
              lärosäten erbjuder öppna kurser på internet.
            </item>
            <item xml:id="i-F6uGFWVpkjRqFxGTE2yaKE">
              Riksdagen tillkännager för regeringen som sin mening vad som
              anförs i motionen om att värna det fria skolvalet.
            </item>
            <item xml:id="i-HDChuAjMyMFqmkxz85NAng">
              Riksdagen tillkännager för regeringen som sin mening vad som
              anförs i motionen om att kommunerna, i stället för staten, även
              fortsättningsvis ska ha ansvaret för skolan.
            </item>
            <item xml:id="i-JK97ynG9pJEWgDAZUX4wqd">
              Riksdagen tillkännager för regeringen som sin mening vad som
              anförs i motionen om att utveckla det fria skolvalet.
            </item>
            <item xml:id="i-VbhVhSrXm78h4ieBqzDQDo">
              Riksdagen tillkännager för regeringen som sin mening vad som
              anförs i motionen om att ge Skolverket ett tydligare uppdrag att
              arbeta för att skolutveckling ska bygga på forskning och beprövad
              erfarenhet.
            </item>
            <item xml:id="i-QdJQiy9TiPxyMN85LmiseA">
              Riksdagen tillkännager för regeringen som sin mening vad som
              anförs i motionen om att ge Skolverket och Skolinspektionen i
              uppdrag att stärka kvaliteten i tillsyn och utveckling.
            </item>
            <item xml:id="i-CQ2LFRhgkqpxFd9ASaP1fG">
              Riksdagen tillkännager för regeringen som sin mening vad som
              anförs i motionen om att undvika detaljreglering av skolornas
              arbete i lagar och regler.
            </item>
            <item xml:id="i-UfCPTzfuDYFtDZCaZYPgSR">
              Riksdagen tillkännager för regeringen som sin mening vad som
              anförs i motionen om att utveckla och sprida nya undervisningsmetoder.
            </item>
            <item xml:id="i-5UFKoT9cbtzb7NzsDryX76">
              Riksdagen tillkännager för regeringen som sin mening vad som
              anförs i motionen om att anpassa den nationella skolinspektionen
              utifrån en risk- och väsentlighetsanalys.
            </item>
            <item xml:id="i-XMPe95VMGFtUfTMi7MqEiJ">
              Riksdagen tillkännager för regeringen som sin mening vad som
              anförs i motionen om att idrottsundervisningen i grundskolan bör
              utökas.
            </item>
            <item xml:id="i-CkwvfaHa4KuH62LcSxsJGB">
              Riksdagen tillkännager för regeringen som sin mening vad som
              anförs i motionen om att samverkan mellan skolhälsovården, barnavården,
              barn- och ungdomspsykiatrin, ungdomsmottagningen och socialförvaltningen
              bör ökas.
            </item>
            <item xml:id="i-MSzdPzbHmPvDvneemvpQjp">
              Riksdagen tillkännager för regeringen som sin mening vad som
              anförs i motionen om att entreprenöriellt lärande ska vara ett
              naturligt perspektiv i hela utbildningssystemet.
            </item>
            <item xml:id="i-8e7Tr9XpDbuqxFeBtDLd5r">
              Riksdagen tillkännager för regeringen som sin mening vad som
              anförs i motionen om att samverkanskriterier ska ingå som en del
              i resursfördelningssystemet för högre utbildning.
            </item>
            <item xml:id="i-UogW2nWKfqgtoHCycbQvur">
              Riksdagen tillkännager för regeringen som sin mening vad som
              anförs i motionen om att se över de statliga forskningsanslagen.
            </item>
            <item xml:id="i-FMBh7yG3Qbn7ECMinwStnK">
              Riksdagen tillkännager för regeringen som sin mening vad som
              anförs i motionen om att fortsätta att utveckla yrkeshögskoleutbildningarna.
            </item>
          </list>
        </div>
        <div type="motContent">
          <p xml:id="i-LowYotn6RJH6E8nxoRWcXy">
            Rädda valfriheten och människors rätt att välja sin välfärd.
            Trots att självbestämmandet i välfärden har lett till att fler
            är nöjda med vård, skola och omsorg är den hotad. Friskolorna
            har ökat elevers möjligheter, samtidigt som de blivit viktiga
            i många glesbefolkade delar av landet där nedläggningshotade byskolor
            kunnat tas över av föräldrakooperativ eller företag. Vi vill att
            det ska vara möjligt att välja förskola och skola i hela landet.
          </p>
          <p xml:id="i-DM2TTLBXZX7aXoHNA8rpTR">
            Läraren är nyckeln till att eleverna ska nå kunskapsmålen. Skillnaderna
            mellan olika klassrum i en och samma skola är ofta betydligt större
            än mellan olika skolor, det viktiga är t.ex. hur lärare undervisar,
            förväntningar på eleverna men också hur rektorn är som pedagogisk
            ledare. Eftersom lärarna är det absolut viktigaste för att elever
            ska nå kunskapsmålen måste det ges tid till undervisning. För
            att lärarna ska kunna ta sitt pedagogiska ansvar måste rektorer,
            kommuner och enskilda skolhuvudmän ge lärarna goda förutsättningar
            att arbeta i enlighet med skolans styrdokument.
          </p>
          <p xml:id="i-CEer4PXUmZg5bw1H8JMs6y">
            Elevers psykiska och fysiska hälsa är avgörande för att de ska
            kunna uppnå goda resultat i skolan. Mer tid behöver läggas på
            detta och arbetsformer behöver ses över.
          </p>
          <p xml:id="i-FE3D2cCZnCsiombiDhzhvc">
            Att driva företag är, utöver det faktiska sakområdet som företaget
            är verksamt inom, en verksamhet som kräver mycket av en individ.
            Att vara entreprenöriell och företagsam är i princip samma sak.
            Entreprenöriellt lärande innebär att utveckla och stimulera generella
            kompetenser som att ta initiativ, ansvar och omsätta idéer till
            handling. Att barn och unga får en förståelse för och kunskap
            om vad det innebär att driva företag samt att ha ett entreprenöriellt
            förhållningssätt till utmaningar i sin omvärld är viktigt för
            Sverige.
          </p>
          <p xml:id="i-APMD3r5iq4VVspD3oPzoTo">
            Behovet av att främja innovation och samverkan mellan akademi,
            företag och övriga samhället måste lyftas. Tillgång till högre
            utbildning av god kvalitet gynnar näringslivet och vår gemensamma
            välfärd samtidigt som den ökar människors bildning, kunskap och
            valfrihet. Forskning är i sin natur global och gränsöverskridande
            och Sveriges politik på området ska gynna detsamma. Politik för
            högre utbildning, forskning och innovationer bör ha målsättningen
            att idag och i framtiden skapa nytta, utveckling och välstånd
            i Sverige och för hela världen.
          </p>
          <head xml:id="i-Fxoprd4UgWwNWTSaVNCvRX" type="h2">
            It i skolan
          </head>
          <head xml:id="i-EVXpttTsfTqhG18rUps2K9" type="h3">
            Etablera en plattform för pedagogisk utveckling inom området
            digitalt lärande
          </head>
          <p xml:id="i-FbZt2kKWdmgoKzhjorVJK">
            Det finns behov av att verka för att en plattform för pedagogisk
            utveckling inom området digitalt lärande etableras. Detta behövs
            för att ge alla kommuner goda möjligheter till pedagogisk utveckling
            inom digitalt lärande. Flera regioner driver aktivt frågor kring
            pedagogisk utveckling, och någon av dessa regioner kan få det
            nationella ansvaret att driva plattformen i nära samarbete med
            ett lärosäte inom regionen. Moderna lärverktyg kan vara en avgörande
            resurs för mindre skolor. Vi vill att lärare ska få kompetensutveckling
            inom området it-stödd pedagogik, bl.a. med ett digitalt lärarlyft
            om 500 miljoner kronor.
          </p>
          <head xml:id="i-AqMh4hZC32oxxYkSq8TQAN" type="h3">
            Fjärrundervisning inom skolans samtliga ämnen och kurser
          </head>
          <p xml:id="i-X5ghzQpyBSaXBjHuLDDiqe">
            Med fjärrundervisning menar vi undervisning då läraren har direktkontakt
            med eleven och eleven kan ställa frågor till läraren under lektionen,
            kommunikationen är dubbelriktad. Till skillnad från fjärrundervisning
            innebär distansundervisningen distans i både rummet och tiden,
            oftast även i dialogen. Fjärrundervisning bidrar till att mer
            utbildning blir tillgängligt över hela landet. Saknas behörig
            lärare i en skola kan en lärare från en annan skola med hjälp
            av modern teknik genomföra undervisningen. Centerpartiet föreslår
            att fjärrundervisning ska tillåtas inom skolans samtliga ämnen
            och kurser.
          </p>
          <head xml:id="i-VcpHQU7L6a8SqvWh4FKPVZ" type="h3">
            Få fler svenska lärosäten att erbjuda öppna kurser på internet
          </head>
          <p xml:id="i-NZtpfb3Jp29Mt12M3S7JSG">
            En stor del av den svenska högre undervisningen håller internationellt
            sett hög klass, och med relativt enkla medel skulle vi kunna erbjuda
            fler att ta del av den undervisningen. Jag vill se att fler svenska
            lärosäten erbjuder öppna kurser på internet.
          </p>
          <head xml:id="i-Y62pHL2xNMH8FWtRdY86Qb" type="h2">
            Det fria skolvalet
          </head>
          <head xml:id="i-9Cr8Bnnr5mBnEH98pMGNsP" type="h3">
            Värna det fria skolvalet
          </head>
          <p xml:id="i-9g2KBDYiWvPXNmgfdpmEJ5">
            Det fria skolvalet ska vara kvar. Det fria skolvalet är viktigt
            för individens möjligheter att välja den skola som passar bäst.
            Konkurrens ger högre kvalitet i både friskolor och kommunala skolor.
            Skolinspektionen har regeringens uppdrag att övervaka att skolorna
            följer styrdokumenten. En mångfald av utförare inom utbildningsområdet
            leder till goda möjligheter att välja en utförare som levererar
            en utbildning som passar individens önskemål. Därför är det av
            största vikt att värna det fria skolvalet.
          </p>
          <head xml:id="i-NXPLNwzh6o4fpobFA2ZZr8" type="h3">
            Kommunerna, istället för staten, ska även fortsättningsvis ha
            ansvaret för skolan
          </head>
          <p xml:id="i-XQzdzUFJTmkGX9twzRfKki">
            Beslut ska fattas så nära de individer de berör som möjligt.
            Därför ska kommunerna även fortsättningsvis ha ansvaret för skolan.
            Ett förstatligande av skolan ger inte en mer likvärdig skola.
            Om kommunerna följer styrdokumenten för skolan får vi en likvärdig
            skola. Därför ska kommunerna och inte staten även fortsättningsvis
            ha ansvaret för skolorna.
          </p>
          <head xml:id="i-Rsw6Kkk6Sbr3MvMLaJwKJJ" type="h3">
            Utveckla det fria skolvalet
          </head>
          <p xml:id="i-CujNo4jQuHu4nPetMjiiAM">
            En bred majoritet av föräldrar och elever vill ha rätt att välja
            skola. Allt fler gör också aktiva val oavsett om de väljer en
            kommunal eller fristående skola. Skolvalsreformen måste utvecklas
            med hjälp av bättre information, bättre kvalitetsjämförelser och
            en förtroendefull samverkan mellan kommunala och fristående huvudmän
            samt för skolan viktiga myndigheter. Kvalitén måste alltid vara
            hög.
          </p>
          <p xml:id="i-XZCmFPBD26q5u96aTwc42S">
            Vi måste hjälpa de familjer som har problem att välja skola att
            välja rätt. Med ett alltmer heterogent Sverige där skolan behöver
            möta en allt större variation av behov och önskemål ökar kraven
            på att göra det fria skolvalet tillgängligt för fler. De goda
            exemplen måste spridas.
          </p>
          <p xml:id="i-3J8WxS13iupxx3JgN89Rmy">
            Vi behöver ytterligare satsningar riktade till de elever som
            inte når kunskapsmålen. Vi behöver även fler reformer som säkrar
            kvaliteten på undervisningen i hela vårt land. Centerpartiet anser
            att vi ska utveckla de skolor som oavsett huvudman inte levererar
            tillräckliga resultat. Skolinspektionen har regeringens uppdrag
            att övervaka att skolorna följer styrdokumenten och i de fall
            det visar sig att så inte är fallet ska åtgärder vidtas så att
            de skolorna förbättras och lever upp till kraven.
          </p>
          <p xml:id="i-8oo92ZtytLZsaMuPKbJvjm">
            Vi ska ge förutsättningar för ökad lärarskicklighet, premiera
            bra lärare, sprida innovativa undervisningsmetoder, kunskap och
            goda idéer, sätta tydliga mål som följs upp och ha höga förväntningar
            på elever. Allt detta ska vi göra istället för att lägga kraften
            på huvudmannaskapet. Därför verkar Centerpartiet för att det fria
            skolvalet tas till en ny nivå och utvecklas ytterligare.
          </p>
          <head xml:id="i-LiQLmCUnydV8Y6uajP65y2" type="h3">
            Ge Skolverket ett tydligare uppdrag att arbeta för att skolutveckling
            ska bygga på forskning och beprövad erfarenhet
          </head>
          <p xml:id="i-T8oiEYsUF1kEjf7ENey3n2">
            Skolutveckling är en ständigt pågående process som syftar till
            att varje elev och barn ska utvecklas så långt som möjligt i förhållande
            till de nationella målen. Det behövs mer evidensbaserad och arbetsplatsnära
            forskning om skolan. Att skolan ser till att lärare till större
            del kan arbeta med forsknings- och utvecklingsarbete leder inte
            bara till engagerade lärare, utan också till positiva förändringar
            av undervisningen. De bästa skolutvecklingsprojekten kommer ur
            verkliga problem på fältet, pedagogiska utmaningar som engagerade
            medarbetare önskar lösa. För att utveckla skolan på bästa sätt
            är det viktigt att det genomförs forskning kring skola och lärande
            – inte bara av forskare med koppling till läraryrket, utan även
            av andra forskardiscipliner. Vi behöver stimulera ökad forskning
            inom it-baserad pedagogik. Alla elever är olika och behöver mötas
            med stimulans och stöd där de är. För att nå högre kunskapsresultat
            måste vi prioritera det som gör skillnad och har stöd i forskning
            och beprövad erfarenhet. Därför behöver Skolverket arbeta för
            att skolutveckling ska bygga på forskning och beprövad erfarenhet.
          </p>
          <head xml:id="i-KGRQFvG5kqxpSy75Epg4Ru" type="h3">
            Ge Skolverket och Skolinspektionen i uppdrag att stärka kvalitén
            i tillsyn och utveckling
          </head>
          <p xml:id="i-4vJ7vXxDnmVDcura7X8GrX">
            Sverige behöver höja kvaliteten på utbildning i hela landet.
            Med rätt utbildning ökar chanserna att få ett jobb. Vi behöver
            ytterligare satsningar riktade till de elever som inte når kunskapsmålen.
            En mångfald av utförare inom utbildningsområdet leder till ökad
            valfrihet, fler pedagogiska inriktningar och högre kvalitet. Skolorna
            ska leva upp till ställda krav och leverera hög kvalité på undervisningen
            oavsett vem som är huvudman. Kvalitén är det viktigaste och Skolinspektionen
            fungerar som kontrollinstans för detta. Det finns både fristående
            och kommunala skolor som är bra och sådana som är dåliga. Överlag
            har dock fristående skolor högre andel elever som klarar betyg
            i alla ämnen, högre behörighet till gymnasiet och högre meritvärde.
            När IFAU undersökte konsekvenserna av friskolor och fritt val
            kunde man se att kunskapsresultaten höjdes även i kommunala skolor
            med högre andel friskolor i en kommun. Konkurrens ger högre kvalitet
            i både friskolor och kommunala skolor. Vi ska utveckla de skolor
            som inte levererar tillräckliga resultat istället för att lägga
            kraften på huvudmannaskapet. Det finns både fristående och kommunala
            skolor som är bra och sådana som är dåliga, och Skolverket och
            Skolinspektionen behöver stärka kvalitén i tillsyn och utveckling
            av dessa.
          </p>
          <head xml:id="i-Nm5fbPMhubA6s4H79YGp9z" type="h2">
            Stärk lärare och rektorer
          </head>
          <head xml:id="i-KeGph5sDQCU8giB3HBFapq" type="h3">
            Undvik att detaljreglera – öka utrymmet för innovation och flexibilitet
          </head>
          <p xml:id="i-KLYCq3aQq8XqHPMQC46RaD">
            Lärare är nyckeln till att eleverna ska nå kunskapsmålen. För
            att lärarna ska kunna ta sitt pedagogiska ansvar måste rektorer,
            kommuner och enskilda skolhuvudmän ge lärarna goda förutsättningar
            att arbeta i enlighet med skolans styrdokument. Vi måste visa
            tillit till lärare och skolledare.
          </p>
          <p xml:id="i-YL8u34o2UTS5UKQ9J4QL86">
            Olika arbetsformer och pedagogiska modeller passar olika elever.
            Med pedagogisk och organisatorisk frihet för den enskilda skolan
            ökar engagemanget, innovationskraften och därmed resultaten.
          </p>
          <p xml:id="i-2RxipBsJFYYjhWp4W5ro98">
            Därför är det viktigt att skolan inte blir för likriktad. Lagar
            och regler ska fokusera på ramverk och resultat, inte hur skolorna
            i detalj uppnår dem. Stort utrymme ska finnas för att använda
            resurser flexibelt samt att det blir möjligt med entreprenad för
            särskilda kompetenser. Därför är det av största vikt att undvika
            detaljreglering av skolornas arbete i lagar och regler.
          </p>
          <head xml:id="i-NBmnLjar5fcdmR7mhQ2hDG" type="h3">
            Utveckla effektiva kvalitets- och progressionsmått
          </head>
          <p xml:id="i-TULDGqDmCjtpj8kHuqRnLL">
            Förutom resultatmått är svensk skola i starkt behov av mer utvecklade
            kvalitetsmått som går att följa över tid. Måtten ska fokusera
            på utgående faktorer och resultat för att drivkrafterna ska ge
            verklig och beständig utveckling. Kvalitativt grundade progressionsmått
            (utvecklingsmått) behöver tas fram som visar hur mycket elevernas
            kunskaper på en skola har förbättrats över tid utifrån elevernas
            förutsättningar. Därför behöver effektiva kvalitetsmål som går
            att följa över tid utvecklas.
          </p>
          <head xml:id="i-AJsgwdsQQp9ocBE6ZPYd5c" type="h3">
            Utveckling och spridning av nya undervisningsmetoder
          </head>
          <p xml:id="i-Ca23bqbPHAcBCypKcttXUV">
            Skolan har den senaste tiden genomgått stora förändringar, och
            det är därför avgörande att skolan får lugn och ro, så att elever,
            lärare och skolledare får möjlighet att landa i de reformer som
            genomförts. Vi måste visa tillit till att lärare och skolledare
            kan omsätta reformerna i det praktiska arbetet i skolan.
          </p>
          <p xml:id="i-FdujScgwDVtx3aCJemQ3xc">
            För att möta mångfalden bland eleverna behöver skolan utveckla
            en större variation av undervisningsmetoder. För full effekt måste
            tydliga strukturer såväl på nationell som på huvudmannaskapsnivå
            skapas för att sprida och implementera undervisningsmetoderna
            som en integrerad del i kompetensutvecklingen av lärarna. Användning
            av it i skolan måste integreras i arbetet. För att befästa den
            långsiktiga effekten krävs att metoderna utvärderas genom ökad
            professionsnära forskning. Den svenska skolan utsätts för kritik,
            men det görs också mycket bra. Det är viktigt att även de goda
            exemplen lyfts fram. Utveckling och spridning av nya undervisningsmetoder
            bör prioriteras.
          </p>
          <head xml:id="i-763d17Sod5uN7q7xauxeTf" type="h3">
            Tillsynen utifrån en risk- och väsentlighetsanalys
          </head>
          <p xml:id="i-MxgZKyuJCY5kGVvNiZTsMe">
            Istället för att som idag lägga större delen av resurserna på
            att inspektera alla skolor lika mycket, bör den nationella inspektionen
            ställas om så att skolor med goda resultat och få kända problem
            inspekteras mer sällan, medan skolor med sämre resultat och större
            svårigheter bör inspekteras oftare och grundligare. Det kommer
            att ge ett bättre nyttjande av Skolinspektionens kompetens. Därför
            bör tillsynen av skolan ske utifrån en risk- och väsentlighetsanalys.
          </p>
          <head xml:id="i-2gcNAzKHravyFEPsQdyQRZ" type="h2">
            Idrott och hälsa i skolan
          </head>
          <head xml:id="i-8hd2ZSiQ3QZoFu92e34dza" type="h3">
            Idrottsundervisningen i grundskolan utökas
          </head>
          <p xml:id="i-JBYZTgjcvMBYneyBUSQR9q">
            Avgörande för att elever ska kunna uppnå goda resultat i skolan
            är deras psykiska och fysiska hälsa. Här kan skolan och samhället
            bidra genom både genom att mer tid läggs på detta och att arbetsformer
            ses över. Studier visar att daglig fysisk aktivitet förbättrar
            elevernas fysiska och psykiska hälsa samt har positiva effekter
            på lärandet. Därför bör idrottsundervisningen i grundskolan utökas.
          </p>
          <head xml:id="i-KbsiLC5CtKh8Et9km4y4V5" type="h3">
            Samverkan mellan skolhälsovården, barnavården, barn- och ungdomspsykiatrin,
            ungdomsmottagningen och socialförvaltningen ökas
          </head>
          <p xml:id="i-FjyYocJWbgD8z4VmeS8wff">
            För att ge eleverna goda förutsättningar att nå goda resultat
            är deras psykiska och fysiska hälsa viktig. Det bör ställs högre
            krav på kommunernas skolhälsovård och elevhälsoteam, det är angeläget
            att tillgången på skolsköterskor, skolläkare, kuratorer och psykologer
            är god. Det behövs en ökad samverkan mellan skolhälsovården, barnavården,
            barn- och ungdomspsykiatrin, ungdomsmottagningen och socialförvaltningen.
          </p>
          <head xml:id="i-2oEKTkia3HQfsFdbq4HVKt" type="h2">
            Entreprenöriellt lärande
          </head>
          <head xml:id="i-33ef1VHyQxyRtNjZNKSaBX" type="h3">
            Entreprenöriellt lärande ska vara ett naturligt perspektiv i
            hela utbildningssystemet
          </head>
          <p xml:id="i-DkzKv6SJY5LqwdpoANXsAC">
            Det entreprenöriella lärandet främjar kompetens att fatta beslut,
            kommunicera och samarbeta. Det handlar om att utveckla nyfikenhet,
            självtillit, kreativitet och mod att ta risker. Det betyder att
            ta tillvara möjligheter och förändringar samt att utveckla och
            skapa värden – personliga, kulturella, sociala eller ekonomiska.
            Entreprenörskap i skolan är ett pedagogiskt förhållningssätt i
            klassrummet där arbetsformerna stimulerar fantasi och skapande.
            Inre drivkrafter och motivation är väsentligt för det entreprenöriella
            lärandet i alla åldrar, från förskola till vuxenutbildning.
          </p>
          <p xml:id="i-AqeoCqPjurR6ticR89wTiK">
            Samverkan med företag och organisationer på arbetsmarknaden skall
            vara ett kontinuerligt inslag i skolans verksamheter på alla nivåer.
            Till högskolan kommer många studenter med drömmar, idéer och framtidsförhoppningar.
            Den analytiska förmåga som en student utvecklar under sin tid
            i högskolan måste kombineras med kreativitet och ett entreprenöriellt
            tänkande. En entreprenöriell kunskapssyn ska genomsyra hela det
            svenska utbildningssystemet.
          </p>
          <head xml:id="i-H6kR54ryb8cxre9nXnnP1W" type="h2">
            Eftergymnasial utbildning
          </head>
          <head xml:id="i-HKHJ9iTjtZqx2Pc2BVeqes" type="h3">
            Samverkanskriterier ska ingå som en del i resursfördelningssystemet
            för högre utbildning
          </head>
          <p xml:id="i-TcY999GEH5bVShKk2Hv2SX">
            Det resursfördelningssystem som idag tillämpas för den högre
            utbildningen utgår till stor del från studentantal. Sedan några
            år tillbaka har systemet utökats så att hög kvalitet i studenternas
            slutarbeten premieras. SIO (strategiska innovationsområden) är
            ett instrument för att identifiera och etablera långsiktiga samverkansprojekt
            mellan bl.a lärosäten, näringsliv och forskningsinstitut. Jag
            ser gärna ett resurstilldelningssystem som i än högre grad premierar
            hög kvalitet, men också samverkan och öppenhet mot det omgivande
            samhället. Samverkanskriterier ska ingå som en del i resursfördelningssystemet.
          </p>
          <head xml:id="i-16pngvbSTYsRpXkLomCtyA" type="h3">
            Se över de statliga forskningsanslagen
          </head>
          <p xml:id="i-Q6A6jt8JLBL4kBaqa7fZvn">
            Fram till 2016 kommer nivån på anslagen för forskning och utveckling
            öka till 9 miljarder mer än den sista forsknings- och innovationspropositionen
            som presenterades före 2006. Centerpartiet är garanten för lärosäten
            i hela landet. Även fortsatt behövs ett fokus också på de mindre
            lärosätena samt att utbildningspolitiken stärker kopplingen mellan
            kvalitet i utbildningen och de anslag som lärosätena får. Därför
            bör de statliga forskningsanslagen ses över.
          </p>
          <head xml:id="i-Ht6NP9y8mkeYzvYtRKLper" type="h3">
            Fortsätt utveckla yrkeshögskoleutbildningar
          </head>
          <p xml:id="i-ALAHC5WUMmN4UMrzdQkc6Q">
            Centerpartiet och alliansregeringen har gjort stora satsningar
            på yrkeshögskoleutbildningar. Yrkeshögskolor är goda exempel på
            utbildningar som utvecklats i samverkan med näringslivet. Företag,
            tillsammans med utbildningsanordnare, syr ihop utbildningar som
            ger företagen utbildad arbetskraft med den efterfrågade kompetensen
            medan deltagarna får en utbildning som i hög grad leder till arbete.
            Det regionala inflytandet över yrkeshögskoleutbildningarna bör
            förstärkas. En ökad flexibilitet gällande längden på yrkeshögskoleutbildningarna
            är viktig, både ur studenternas och arbetsgivarnas perspektiv.
            Yrkeshögskoleutbildningarna bör byggas ut ytterligare och det
            bör också bli lättare att ansöka om och bli beviljad möjlighet
            att bedriva yrkeshögskoleutbildning. Allt detta gör sammantaget
            att en översyn av regelverket för yrkeshögskolorna således är
            nödvändig.
          </p>
        </div>
        <div type="motSignatures">
          <list>
            <item xml:id="i-2qjsdiXKVY529MT7T7cNAU" who="i-2SnUjYd3qzUQVBobN3u1Yc">
              Ulrika Carlsson i Skövde (C)
            </item>
          </list>
        </div>
      </div>
    </body>
  </text>
</TEI>
