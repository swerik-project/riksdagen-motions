<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00893">
  <teiHeader>
    <fileDesc>
      <titleStmt>
        <title>om den enskildes rättssäkerhet i förvaltningen</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den enskildes rättssäkerhet i förvaltningen</title>
          <idno type="rdwebb">FZ02893</idno>
          <rs type="number">893</rs>
          <ref type="dokument_url_text">http://data.riksdagen.se/dokument/FZ02893/text</ref>
          <ref type="dokument_url_html">http://data.riksdagen.se/dokument/FZ02893</ref>
          <ref type="dokumentstatus_url_xml">http://data.riksdagen.se/dokumentstatus/FZ02893</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FALLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YS9jLL6vCryxfu1nM5TvKU</idno>
            <name>MAJ PEHRSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6FjPv9vurt2DZEyxtaD4k8</idno>
            <name>SONJA FREDGARDH</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GSH9H2S8TAtqLmAFECWi3D" type="signed"/>
        <correspContext corresp="i-GSH9H2S8TAtqLmAFECWi3D">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-YS9jLL6vCryxfu1nM5TvKU"/>
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-6FjPv9vurt2DZEyxtaD4k8"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-8Lq2FtVLPjm4ZuNxycmaDK"/>
          <note type="signatory" corresp="i-FcSHwyiPoR4KQVGMkW2y5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__893/mot_197576__893-001.pdf"/>
      <fw xml:id="i-XhSawwUuEaKUdA4VA2RHgd">
        Motion 1975/76: 893
      </fw>
      <div xml:id="i-Qox4UvHV28ch7p5HBtTpxA" type="motHeader">
        <div xml:id="i-KQmcCeWHsGX7CYjPqCLtA3" type="motTitle"/>
        <div xml:id="i-RKMCxtumaFzTtEymxAGGms" type="motSubmissionInfo"/>
      </div>
      <div xml:id="i-8vcDMistcgKj7Td27HL3dZ" type="motBody">
        <div xml:id="i-5B9Tz6TiZQzSxce5KQdksh">
          <p xml:id="i-Y6jbXQkJETA8Ph34s9FMAm">
            av herr Fälldin m. fl. om den enskildes rättssäkerhet i förvaltningen
          </p>
          <p xml:id="i-2z3TGoCTEkH3373pGPwVrD">
            Den offentliga förvaltningens kraftiga expansion har på ett djupgående
            sätt ändrat den enskilda människans situation. Ett vittförgrenat
            komplex av rättigheter och skyldigheter för de enskilda har utbildats.
            Medborgarna ställer i dag större anspråk på det allmänna liksom
            det allmänna ställer större krav på medborgarna än tidigare. Genom
            denna utveckling har nya rättssäkerhetsproblem uppkommit samtidigt
            som välfärden ökat. Detta är en följd av den enskilda människans
            bristande förmåga att hävda sin ställning i det svåröverskådliga
            komplexet av regleringar och myndigheter liksom också av samhällets
            växande svårigheter att på ett fullt tillfredsställande sätt fylla
            alla de funktioner som behövs. Rättssäkerheten inom förvaltningen
            är det samlade resultatet av alla de faktorer som inom olika områden
            av samhällsorganisationen verkar för att skydda medborgarna mot
            fel och misstag från myndigheternas sida. En lång rad sinsemellan
            olikartade ämnen och frågor kommer in i bilden. En viktig sida
            av problematiken är att samhället måste vidta åtgärder för att
            förebygga felaktigheter i myndighetsutövning och rättsförluster
            för den en- skilde (”det preventiva rättsskyddet”). Här möter
            t. ex. frågor om förvalt- ningspersonalens utbildning, rekrytering
            och rättsliga ställning, förvaltnings- organisationens uppbyggnad
            och utformning samt handläggningsförfarandet hos myndigheterna.
            Som element i rättsskyddet ingår också utformningen av de materiella
            reglerna, författningsmaterialets tillgänglighet för allmän- heten,
            principen om allmänna handlingars offentlighet samt kontrollen
            över myndigheterna. En annan sida av problematiken är att samhället
            måste ställa effektiva rättsmedel till de enskildas förfogande
            för att rätta de fel- aktigheter som aldrig går att undvika (”det
            korrekta rättsskyddet”). Av cent- ral betydelse är möjligheterna
            att genom besvär få beslut överprövade. Här möter bl. a. frågor
            om domstolsprövning av förvaltningsbeslut och om för- valtningsrättskipningens
            organisation. Hit hör vidare bl. a. frågan om rätt för enskild
            att få skadestånd i anledning av fel eller förbiseende inom offentlig
            verksamhet. Med förvaltningens expansion växer behovet av åtgärder
            på de olika om- råden som är av betydelse för de enskildas rättsskydd.
            Redan det omfattande lagstiftningsarbetet aktualiserar åtskilliga
            problem. Ett karakteristiskt drag är att förvaltningsverksamheten
            inte på samma sätt som förut ansetts kunna eller böra styras genom
            mera preciserade regler. I ökad utsträckning begränsar man sig
            i stället till att ange allmänna målsättningar och att använda
            rätts- begrepp av obestämt och flertydigt innehåll. Samtidigt
            som förvaltnings-
          </p>
          <pb facs="riksdagen-motions-pdf/data/197576/mot_197576__893/mot_197576__893-002.pdf"/>
          <fw xml:id="i-BZEFMaM4BRSs2pKAuSH7H3">
            Mot. 1975/76:893 7
          </fw>
          <p xml:id="i-MTxFJBoLKmi7tVzWMKhUJ8">
            organen ges allt större faktiska befogenheter blir de mindre
            bundna av for- mella regler och får friare utrymme att agera själva.
            Det är uppenbart att denna utveckling medför ökade risker för
            ojämnheter och godtycke i myn- digheternas handlande. Själva förvaltningsapparatens
            ansvällning utgör det mest karakteristiska draget i den moderna
            utvecklingen. Den snäva traditionella myndighets- ramen har för
            länge sedan genombrutits, och verksamheten bedrivs i helt nya
            organisationsformer. Det är obestridligt att vi fått ett alltmer
            byråkratiskt samhälle. Denna växande byråkrati, i förening med
            förvaltningsorganens nya uppgifter och karaktär, är otvivelaktigt
            ägnad att försvaga det admi- nistrativa rättsskyddet. Det kan
            vara svårt för tjänstemän, som är verksamma på strängt avgränsade
            områden, att förvärva eller behålla en överblick över lagstiftningsmaterien
            i stort, att inte tillägga fack- och effektivitetssynpunk- ter
            överdriven vikt och att över huvud på ett objektivt sätt pröva
            frågor som rör kollisioner mellan allmänna och enskilda intressen.
            Också i andra hänseenden är ett stort förvaltningsmaskineri med
            en stark organisatorisk splittring ägnat att medföra olägenheter
            från allmänhetens synpunkt. Allt starkare krav gör sig gällande
            bl.a. på information om den samhälleliga verksamheten och på snabb
            behandling av brådskande ärenden. De genomgripande förändringar
            som skett under senare år ställer helt andra krav än tidigare
            på det rättsskydd som måste ges de enskilda. Ända sedan början
            av 1940-talet har krav på förstärkning av rättsskyddet förts fram
            i riksdagen vid upprepade tillfällen. En lång rad utredningar
            har också under årens lopp tagit upp olika delar av det vittomfattande
            frågekomplexet. Något samlat grepp har emellertid aldrig tagits
            på problemen. I stor ut- sträckning har inte heller de utredningar
            som verkställts avsatt några resultat. Först under de senaste
            åren har vissa reformer av mera generell räckvidd genomförts eller
            förutskickats. Under de senaste åren har sålunda förvalt- ningsrättskipningen
            omorganiserats, en allmän lagstiftning om förvalt- ningsförfarandet
            införts, en utbyggnad av samhällets rättshjälp beslutats samt
            en skadeståndslag antagits, med bestämmelser bl. a. om skadestånds-
            skyldighet för det allmänna vid oriktig myndighetsutövning. Från
            den synpunkt som vi vill framhålla här — den enskilda människans
            behov av förbättrat rättsskydd inom förvaltningen — har emellertid
            de beslutande reformerna varit otillräckliga. Viktigast är rättshjälpsreformen,
            som utan tvivel måste anses som i hög grad värdefull. På förvaltningens
            område kom- mer den emellertid endast att få begränsad betydelse.
            Omorganisationen av förvaltningsrättskipningen motiverades främst
            av andra synpunkter än den här aktuella. Syftet var i första hand
            att förbättra regeringsrättens ar- betsförhållanden. Från den
            enskildes synpunkt medförde reformerna för- bättringar närmast
            på länsplanet och även där endast i begränsad utsträck- ning.
            Skadeståndslagens tillkomst innebär givetvis ett visst framsteg.
            Den förfarandelagstiftning som genomförts har däremot knappast
            tillfört något nytt. Det finns många för den enskilde väsentliga
            frågor som ännu inte
          </p>
          <pb facs="riksdagen-motions-pdf/data/197576/mot_197576__893/mot_197576__893-003.pdf"/>
          <fw xml:id="i-Xdg6M3rRD1H9Tyo5Rg6Fot">
            Mot. 1975/76:893 8
          </fw>
          <p xml:id="i-EF7SLWXzEesEAjpP2CsGgE">
            är lösta. Att problemen om den enskildes rättsskydd mot den offentliga
            makten upplevs som angelägna av människorna har inte minst visats
            av debatten om grundlagsskyddet för medborgerliga fri- och rättigheter.
            Centerpartiet har sett det som en viktig uppgift att driva på
            detta arbete och verka för konkreta resultat. Det får därför hälsas
            med tillfredsställelse att denna fråga nu torde kunna föras framåt
            genom arbetet inom 1973 års fri- och rät- tighetsutredning. I
            ett särskilt yttrande till utredningens betänkande har centerpartiets
            representant betonat att han inte ser arbetet på detta område
            som avslutat med att utredningens förslag genomförs utan att det
            är an- geläget att ta upp andra frågor utöver de mera formella
            grundlagsfrågorna. Vi måste, framhålls det i det särskilda yttrandet,
            åstadkomma reformer som på ett praktiskt plan stärker medborgarnas
            rättssäkerhet i samhället, inte minst gentemot den offentliga
            myndighetsförvaltningen. Frågor om den materiella lagstiftningens
            utformning, om process- och förfaranderegler, om domstols- och
            myndighetsorganisationens utformning och integritet, om den demokratiska
            beslutsprocessens förbättring etc. bör ägnas fortlö- pande uppmärksamhet.
            Centerpartiet ansluter sig helt till dessa synpunkter. Centerpartiet
            har vid flera riksdagar under senare år genom partimotioner tagit
            upp problemen om de enskildas rättsskydd inom förvaltningen. I
            dessa motioner har framför allt krävts att statsmakterna skall
            ta ett samlat grepp på dessa angelägna problem och att reformarbetet
            skall bedrivas med större kraft och planmässighet. Riksdagen och
            vederbörande utskott har emellertid nöjt sig med att hänvisa till
            de utredningar och det reformarbete som pågår på olika delområden
            och har avslagit motionerna utan att ta något eget initiativ.
            Endast centerpartiets egna representanter har reserverat sig till
            för- mån för ett sådant initiativ (senast KU 1974:62). Då centerpartiet
            nu åter aktualiserar dessa problem är det mot den angivna bakgrunden
            viktigt att slå fast en grundläggande skillnad i infallsvinkel
            och synsätt mellan centerpartiets motionskrav och de synpunkter
            som anlagts av riksdagsmajoriteten. Det är i och för sig riktigt
            att en del utredningar verkställts och att vissa reformer genomförts.
            Motiven har emellertid nästan genomgående varit juridiskt-tekniska
            eller sammanhängt med administra- tiva effektivitetssynpunkter
            av olika slag. Utan att underkänna dessa motiv — effektivitet
            är t. ex. självfallet ett angeläget mål — vill centerpartiet sätta
            de enskilda människorna i centrum. Det behövs en utvärdering av
            rådande system med hänsyn till dess betydelse för de enskilda.
            Det behövs reformer som stärker de enskildas ställning. Då det
            gäller t. ex. domstolsorganisa- tionens utformning får det inte
            bara bli en diskussion om målbalanser och liknande, utan man måste
            också, i första hand, göra en bedömning av vad som är bäst för
            de enskilda rättssökande. Denna synpunkt har alltför mycket kommit
            i bakgrunden. Det är av flera skäl lämpligt att ta ett initiativ
            i dessa frågor just nu. Flera utredningar har nu slutfört sitt
            arbete och olika delreformer har genom-
          </p>
          <pb facs="riksdagen-motions-pdf/data/197576/mot_197576__893/mot_197576__893-004.pdf"/>
          <fw xml:id="i-BTFDnqnotbAyT9XhEnb2BL">
            Mot. 1975/76:893 9
          </fw>
          <p xml:id="i-GS3GeUohFS3n3kUJpm5qKL">
            förts. Man kan nu se fältet klarare än tidigare och mera konkret
            utstaka färdriktningen för fortsatt reformarbete. En viktig omständighet
            är att 1973 års fri- och rättighetsutredning avslutat sitt arbete.
            Centerpartiet finner både naturligt och angeläget att nu — i anslutning
            till det nyssnämnda särskilda yttrandet till utredningens betänkande
            — ta upp praktiska frågor om de en- skildas rättsskydd i samhället.
            Även länsberedningen har slutfört sitt arbete. I ett särskilt
            yttrande till dess betänkande (SOU 1974:84 s. 163) aktualiserades
            frågan om förvaltningsrättskipningen på regional nivå. Den frågan
            kan nu föras vidare. Som ett resultat av beredningens arbete har
            också decentra- liseringsutredningen tillsatts för att pröva frågor
            om decentralisering av be- slutsmakt från central nivå till regional
            eller lokal nivå. Därigenom har ett gammalt motionskrav av centerpartiet
            tillgodosetts, och dessa frågor kan föras ut ur bilden i detta
            sammanhang. På samma sätt kan utbild- ningsfrågorna nu hållas
            utanför diskussionen, sedan 1968 års utbildnings- utredning lagt
            fram ett betänkande om högskoleutbildningen på juristlinje, förvaltningslinje
            och social linje (SOU 1973:59). Utredningen om författnings- publicering
            m. m. har lagt fram ett betänkande om bättre överblick över lagar
            och andra bestämmelser (SOU 1973:23) som torde komma att ligga
            till grund för en proposition till riksdagen detta år. Även det
            ämnet kan sålunda nu föras åt sidan. Genom den nya rättshjälpsutredningen,
            som till- sattes förra året, finns redan ett forum för behandling
            av dessa viktiga frågor, låt vara att direktiven inte går närmare
            in på förvaltningsområdet. Slutligen — och viktigast — har vi
            nu flera års erfarenhet av 1971 års förvaltnings- rättsreform
            som kan bilda utgångspunkten för ett fortsatt reformarbete. Den
            gjorda överblicken har bl. a. tjänat syftena att klarlägga dagsläget
            och att ge underlag för bestämningen av det fortsatta reformarbetets
            in- riktning. Sammanfattningsvis kan sägas följande. Centerpartiet
            ser det av- slutade arbetet inom 1973 års fri- och rättighetsutredning
            som den naturliga utgångspunkten för nya reformsträvanden i syfte
            att stärka de enskildå män- niskornas rättsställning i samhället.
            Till följd av andra utredningar och re- former kan stora delar
            av det administrativa rättsskyddets vidsträckta om- råde föras
            i bakgrunden. Vad man nu i första hand bör inrikta sig på är att
            föra vidare 1971 års förvaltningsrätts- och länsstyrelsreformer.
            Dessa re- former får, som understrukits i tidigare partimotioner
            av centerpartiet, ses som ett första steg i en vidare utveckling
            och som förestavade främst av andra skäl än det som här står i
            förgrunden, de enskildas rättsskydd inom för- valtningen. Reformarbetet
            bör bedrivas genom en parlamentarisk utredning. Möjligen kan det
            dock vara lämpligt att först göra visst förarbete genom en ar-
            betsgrupp på expertplanet. Nödvändigt är i vart fall att reformarbetet
            tar sin början med en allmän kartläggning av problemen och en
            utvärdering av brister och förtjänster i nuvarande ordning. Härvid
            bör problematiken belysas i hela sin vidd, även om flera delkomplex
            kan ges en lägre prioritet i det fortsatta arbetet till följd
            av redan beslutade utredningar och reformer,
          </p>
          <pb facs="riksdagen-motions-pdf/data/197576/mot_197576__893/mot_197576__893-005.pdf"/>
          <fw xml:id="i-62ShVE2w4TujwGr7TRHMLx">
            Mot. 1975/76:893 10
          </fw>
          <p xml:id="i-JMwxSFfu2Xu3g1FB1QPjLZ">
            enligt vad som nämnts i det föregående. Övergripande målsättningar
            på detta område måste vara att motverka byråkrati, arbeta för
            decentralisering samt att på en gång verka för ökad effektivitet
            och bättre rättssäkerhet för de enskilda människorna. Vid en närmare
            diskussion om reformarbetets inriktning är det lämpligt att för
            sig behandla frågorna om förfarandet i första instans och om för-
            valtningsrättskipningen i högre instans. Den förvaltningslag som
            beslöts av riksdagen 1971 hade föregåtts av jämnt tre decenniers
            utredningsarbete. Detta avsatte två lagprodukter, nämligen —-
            förutom den antagna lagen — besvärssakkunnigas förslag 1964. Dessa
            mar- kerade helt skilda ambitionsnivåer. Detta framgår redan av
            antalet paragrafer: mot besvärssakunnigas 155 står förvaltningslagens
            20. De sakkunnigas syfte var att få till stånd ett slags motsvarighet
            till rättegångsbalken på förvalt- ningens område. Att de sköt
            över målet är otvivelaktigt, om man beaktar att det gällde ett
            första steg på en tidigare i stort sett obruten mark. Lika klart
            är emellertid att den antagna lagen inte utgör ett rimligt slutresultat
            av 30 års utredningsarbete. Som påpekades bl. a. i regeringsrättens
            remiss- yttrande över det sista betänkandet innebär lagen väsentligen
            en kodifiering av redan tillämpad praxis. Alla oklara frågor,
            som är vitala särskilt för de enskildas rättsskydd i första instans,
            har av olika skäl lämnats utanför: frå- gorna om tvåpartsförfarande
            och det allmännas besvärsrätt, om muntlig handläggning, om rättskraft
            och verkställighet, om särskilda rättsmedel etc. Reglerna har
            också en mycket allmän och oprecis avfattning, som ställer låga
            krav på myndigheterna. Flera av de frågor som nämnts här har under
            senare år tagits upp i motioner från centerhåll. Bl. a. förtjänar
            nämnas en motion 1970 om utsträckt till- lämpning av kontradiktoriskt
            förfarande genom partsrepresentant för det allmänna och om vidgning
            av det allmännas besvärsrätt i förvaltningsären- den. I propositionen
            1971:30 uttalade departementschefen (del II s. 399) att dessa
            frågor bör bli föremål för en samlad bedömning och att han avsåg
            att senare ta ställning till de former i vilka en sådan bedömning
            bör äga rum. En ny centermotion 1974 aktualiserade åter dessa
            frågor och påpekade att något sådant initiativ, som syntes förutskickat
            i 1971 års proposition, ännu inte tagits. Motionen ledde inte
            till någon riksdagens åtgärd. Sedan förvaltningslagen nu varit
            i tillämpning under flera år, är tiden inne att ta upp och gripa
            sig an de frågor som lämnades olösta vid dess tillkomst. Ambitionsnivån
            måste i dag sättas väsentligt högre än 1971, sär- skilt som utredningsarbetet
            kan kräva rätt lång tid. I fråga om förvaltningsrättskipningen
            i högre instans innebar 1971 års reform att regeringsrätten blev
            väsentligen en prejudikatinstans och att kammar- rätten blev en
            allmän förvaltningsdomstol med i huvudsak samma behö- righetsområde
            som regeringsrätten. Huvudmotivet var att nedbringa rege- ringsrättens
            alltför tyngande arbetsbörda och renodla dess prejudikatbildande
            funktion. För de enskilda parterna innebar reformen, som framhållits
            i ti-
          </p>
          <pb facs="riksdagen-motions-pdf/data/197576/mot_197576__893/mot_197576__893-006.pdf"/>
          <fw xml:id="i-MsLCKjZVUei8ZqV88iyN2g">
            Mot. 1975/76:893 1
          </fw>
          <p xml:id="i-RLFDkTfS1Mc1UL2ajKK4k3">
            digare centermottioner, knappast någon vinning. Fördelarna låg
            på dom- stolssidan, inte på rättssökandesidan. De enskilda blev
            i huvudsak fråntagna rätten att ”gå till kungs” och får nu i stället
            som regel nöja sig med prövning i lägre instans. Före 1972, då
            denna reform genomfördes, hade vi en regeringsrätt med 22 ledamöter
            och en kammarrätt med nio avdelningar. En ny kammarrätt inrättades
            då i Göteborg, och två avdelningar utlokaliserades från Stockholm
            till Sundsvall. Organisationen har sedermera byggts ut. Vi fick
            en särskild kammarrätt i Sundsvall 1974. I årets budgetproposition
            föreslås en fjärde kammarrätt i Jönköping. Om man räknar med även
            övriga förstärkningar — de är enligt centerpartiets mening nödvändiga,
            även om man bör överväga formerna för dem — kan man konstatera
            att kammarrättsorganisationen på fem år kommer att ha byggts ut
            från nio avdelningar till tjugo. Antalet ledamöter i regeringsrätten
            har inte minskat. Stigande målbalanser i kam- marrätterna har
            blivit ett alltmer besvärande problem. Årets budgetpropo- sition
            upplyser att balanserna, trots ökad avverkningstakt och insatta
            för- stärkningsåtgärder, stigit från ca 19 000 mål vid utgången
            av 1972 till ca 25 000 mål vid utgången av 1975. Det framhålls
            också att det inte finns någon anledning att anta att måltillströmningen
            kommer att minska. Det är uppenbart att den utredning, som förordas
            i denna motion, måste behandla förvaltningsrättskipningen i högre
            instans. Utvecklingen måste analyseras och 1971 års reform utvärderas.
            Från de enskildas synpunkt är det en högst otillfredsställande
            utsikt, att resultatet kan bli en ständigt sväl- lande domstolsorganisation
            med allt längre handläggningstider. Att den hit- tillsvarande
            utvecklingen varit oförutsedd och okontrollerad synes uppen- bart.
            Det kan t. ex. erinras om att justitieministerns tal vid invigningen
            av kammarrätten i Sundsvall den 24 september 1975 allmänt uppfattades
            som ett besked, att någon ytterligare överrätt inte skulle inrättas,
            men att departementet föga mer än två månader senare informerade
            den berörda personalen om beslutet att föreslå en ny kammarrätt
            i Jönköping. Beträffande förvaltningsrättskipningen på regional
            nivå innebar 1971 års länsstyrelsereform främst att skatteförvaltningen
            och rättskipningen åtskil- des på olika avdelningar samt att länsrätten
            inrättades och länsskatterätter ersatte de gamla prövningsnämnderna.
            Det står klart att dessa reformer innebar vissa framsteg även
            från de enskildas synpunkt, främst genom det ökade inslaget av
            lekmannamedverkan och genom den bättre boskillnaden mellan rättskipning
            och förvaltning. Starka skäl talar för att man nu går ett steg
            vidare i den riktning som utstakades vid 1971 års reform. Man
            bör helt frigöra förvaltningsrättskip- ningen på regional nivå
            från länsstyrelserna. Önskemål härom framfördes, som förut nämnts,
            i ett särskilt yttrande till länsberedningens betänkande och har
            också i flera sammanhang framkommit i yttranden från domstolshåll.
            Genom en sådan reform skulle man uppnå, förutom en önskvärd separation
            av rättskipning och förvaltning, ett slags motsvarighet till organisationen
          </p>
          <pb facs="riksdagen-motions-pdf/data/197576/mot_197576__893/mot_197576__893-007.pdf"/>
          <fw xml:id="i-VYmN8jhhwNrqYeHJYECLv6">
            Mot. 1975/76:893 12
          </fw>
          <p xml:id="i-DJoLVRg7zLQE44cBPap4rc">
            av de allmänna domstolarna. Denna är anordnad i tre led — högsta
            domstolen, hovrätterna och tingsrätterna — vilket bl. a. innebär
            väsentliga fördelar för domarutbildningen, ett i sig både aktuellt
            och angeläget ämne. På förvalt- ningssidan saknar man en verklig
            motsvarighet till tingsrätterna, vilket mås- te bli en alltmer
            kännbar brist ju mera kammarrättsorganisationen expan- derar.
            I anslutning till det sist sagda finns det anledning att ytterligare
            något diskutera frågor om allmän domstol och förvaltningsdomstol.
            Vi har i dag två skilda processformer. Utan att ingå på någon
            närmare analys noterar vi endast som grundläggande skillnad att
            förfarandet vid allmän domstol bygger på en långt driven muntlighetsprincip
            medan skriftligt förfarande helt dominerar vid förvaltningsdomstolarna.
            Frågan om tvåpartsförfarande på förvaltningssidan har berörts
            i det föregående. Man kan fråga sig om inte ett riktigt mål på
            sikt är att närma processformerna till varandra. Det torde råda
            allmän enighet om att domstolsprocessen enligt rättegångsbalken
            är väl omständlig i vissa fall — åtskilliga reformer har frammanats
            härav — men att förvaltningsprocessen i stället har ett alltför
            ringa inslag av munt- lighet och omedelbarhet. En annan fråga
            som kräver närmare överväganden gäller specialdomstolar. Utvecklingen
            har varit oenhetlig härvidlag. Å ena sidan har en huvudlinje varit
            att motverka specialisering, något som bäst kommit till uttryck
            i fråga om kammarrätterna. Å andra sidan har vi också under senare
            år fått flera specialdomstolar, såsom marknadsdomstolen och bostadsdomstolen.
            Man saknar en genomtänkt grundsyn i denna viktiga principfråga,
            som är av vital betydelse för de enskildas rättsskydd. Såvitt
            möjligt måste special- domstolar undvikas. Det står klart att
            det blir fråga om svåra avvägningar mellan skilda in- tressen,
            då det gäller att utforma en ändamålsenlig domstolsorganisation
            och processordning. Ett huvudkrav från de enskilda rättssökandes
            sida, som måste tillgodoses, är att få ned handläggningstiderna.
            Vitala intressen för de enskilda parterna är emellertid också
            ett ökat inslag av muntlighet och lekmannamedverkan i förvaltningsrättskipningen,
            och sådana reformer kan verka i motsatt riktning. Problemet att
            sammanjämka sådana motstående intressen underlättas emellertid
            av att vi, som utvecklats i det föregående, måste utgå från att
            förvaltningsrättskipningen som en följd av 1971 års reformer i
            allt fall får en omfattande organisation. Övergripande frågor
            om förvaltningsförfarande, domstolsorganisation och processformer
            av den typ som tagits upp här är otvivelaktigt svåra och kräver
            åtskillig tid för sin lösning. Just därför är det angeläget att
            i tid ta ett ordentligt, samlat grepp och se frågorna i ett långt
            perspektiv och ge dem en allsidig belysning. Av grundläggande
            vikt är därvid att utgå från det som är huvudtanken med denna
            motion: vi måste ställa de enskilda rättssökandena i centrum.
            Vi måste undvika alltför starka hänsynstaganden till myndighetsintressen,
            som präglade den slutliga utformningen av för-
          </p>
          <pb facs="riksdagen-motions-pdf/data/197576/mot_197576__893/mot_197576__893-008.pdf"/>
          <fw xml:id="i-SChmo3c8Vta44bWiTZvrjf">
            Mot. 1975/76:893 13
          </fw>
          <p xml:id="i-5b9iJWgz2AX23JeeTEaRN5">
            valtningslagen, och vi måste också undvika improvisationer och
            bristande förutseende, som synes ha karakteriserat utvecklingen
            av förvaltningsrätt- skipningen i högre instans. Enligt centerpartiets
            mening är tiden nu inne för att ta initiativ till en samlad översyn
            i syfte att stärka de enskildas rättsskydd inom förvaltningen.
            En sådan bör utgå från en allmän översyn och utvärdering av rådande
            system. För det vidare reformarbetet har pekats på 1971 års reformer
            beträffande förvaltningsförfarande och förvaltningsprocess som
            en naturlig utgångs- punkt. Angeläget är emellertid att statsmakterna
            tar ett samlat grepp om problemen och förutsättningslöst kartlägger
            reformbehovet. Även andra frå- gor bör sålunda tas upp än de som
            direkt angetts i denna motion. Angelägna ämnen är t. ex. också
            vidgad rättshjälp i förvaltningsärenden och effek- tiviserad tillsyn
            över förvaltningen från både rättssäkerhets- och effektivitets-
            synpunkter. Med hänvisning till anförda hemställer vi att riksdagen
            beslutar hemställa hos regeringen om en allmän över- syn av möjliga
            åtgärder för att stärka de enskildas rättsskydd inom förvaltningen,
            med beaktande av vad som anförts i mo- tionen.
          </p>
          <p xml:id="i-KhPpvKT5oWEmRoYNQ3CaXe" type="date">
            Stockholm den 27 januari 1976
          </p>
          <div xml:id="i-TjHRf594dQgSWStzVjMTVW" type="signatureBlock">
            <p xml:id="i-VJwqy4kzxUmRtquPXgtjKz" who="i-PDvEfAmYAgGTBhkGvyY7F4" type="signature">
              THORBJÖRN FÄLLDIN (c)
            </p>
          </div>
          <p xml:id="i-EncSxhEjiUhfAQE4Wa3NQw">
            JOHANNES ANTONSSON (c) KARIN SÖDER (c) NILS G. ÅSLING (c) CLAES
            ELMSTEDT (c) TORSTEN BENGTSON (c) RUNE GUSTAVSSON (c) i Jönköping
            i Alvesta MAJ PEHRSSON (c) SONJA FREDGARDH (c) THORSTEN LARSSON
            (c) EINAR LARSSON (c) i Staffanstorp i Borrby BERTIL JONASSON
            (c) IVAN SVANSTRÖM (c) JAN-IVAN NILSSON (c) ANNA-LISA NILSSON
            (c)
          </p>
          <p xml:id="i-NEggYpCoKaCKBmaYKjzU6a">
            i Tvärålund i Kristianstad
          </p>
        </div>
      </div>
    </body>
  </text>
</TEI>
