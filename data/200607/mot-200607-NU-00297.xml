<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00297">
  <teiHeader>
    <fileDesc>
      <titleStmt>
        <title>Upphovsrätt</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphovsrätt</title>
          <idno type="rdwebb">GU02N297</idno>
          <rs type="number">N297</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N297/text</ref>
          <ref type="dokument_url_html">http://data.riksdagen.se/dokument/GU02N297</ref>
          <ref type="dokumentstatus_url_xml">http://data.riksdagen.se/dokumentstatus/GU02N297</ref>
          <ref type="doc">http://data.riksdagen.se/fil/FACD367F-B2FE-4B0B-82A3-8C5F4E4450D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Efb4RfwgESXkbjonV7BgC9" type="signed"/>
        <correspContext corresp="i-Efb4RfwgESXkbjonV7BgC9">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-QaXvYMcdKMUWwkZkS5H6WS" type="referral">
          <date when="2006-11-07"/>
        </correspAction>
        <correspAction xml:id="i-Wq4Kr4rHyrkDvoLXZizMSe" type="dismissal">
          <date when="2006-11-07"/>
        </correspAction>
        <correspAction xml:id="i-FvVQ5PZVZDgvs7HZAPZtHZ" type="numbering">
          <date when="2006-11-02"/>
        </correspAction>
        <correspAction xml:id="i-BgmJBFpeXADxaodzue2bnr" type="submission">
          <date when="2006-10-31"/>
        </correspAction>
        <correspAction xml:id="i-PLsbEnNGbSgKZKqpuYmNP" type="transfer">
          <date when="2006-10-31"/>
        </correspAction>
        <correspAction xml:id="i-AWM9RvWUShSaETAsWj42DS" type="assigned"/>
        <correspContext corresp="i-AWM9RvWUShSaETAsWj42DS">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WoVHynxT6KUKjLH1mqmtUX" type="motBody">
        <div xml:id="i-HfPEsVA4bqYtnDzax7Ajw8" type="motSummary">
          <head xml:id="i-J6NZPkTxpWGWdtLiZ8M8XA">
            Sammanfattning
          </head>
          <p xml:id="i-G1HorVh7AaVXtJpHXqwxkX">
            Kulturen berikar våra liv och är till och med för många ett skäl
            att leva. För oss i Miljöpartiet de gröna, betyder detta att vi
            måste ställa oss på kulturskaparnas sida och ta ställning för
            deras rättigheter.
          </p>
          <p xml:id="i-PzG5TpVi8Ebax55ACjjKiA">
            Samtidigt lever vi i en värld där tekniken och sätten att kommersialisera
            och föra ut kulturen ständigt utvecklas. Det en författare skrivit
            i ena sekunden är i nästa sekund publicerat på Internet, citerat
            i en artikel eller ändrat till oigenkännlighet. Den film som skapats
            hinner knappt ut till biosalongen förrän en perfekt kopia finns
            tillgänglig för alla med snabb uppkoppling mot Internet. Detta
            medför såväl utmaningar som risker för kulturskaparen.
          </p>
          <p xml:id="i-6AgCzLH889ofx6Ki5f2PLp">
            Under senare tid har frågan om upphovsrättens hantering i det
            digitaliserade informationssamhället ställts på sin spets. Bilder,
            film, musik och litterära verk offentliggörs och sprids utan upphovsmännens
            tillåtelse och utan att de fått kompensation. Denna situation
            ställer oss som medborgare inför ett dilemma: skall vi med alla
            tillgängliga medel förhindra spridningen och därmed öka övervakningen
            av vad som sker på Internet, eller skall vi finna former för att
            kompensera de rättighets­förluster som sker då?
          </p>
          <p xml:id="i-TGn35oKV9qPG5mCaKCJi9W">
            Vår slutsats är att ett skyddande av upphovsrätten, oavsett kostnader
            och oavsett intrång i den personliga integriteten, inte kan ske.
            Vi vill inte ha ett samhälle där värnandet om upphovsrätten och
            äganderätten leder till nästintill fullständig övervakning av
            enskildas aktiviteter.
          </p>
        </div>
        <div xml:id="i-KmWdqu4L1gJtubWes3TATc" type="TOC">
          <head xml:id="i-EuVwTW2WM4R79MNXyvHvV">
            Innehållsförteckning
          </head>
          <list xml:id="i-MiiznaTvb8wXYZBdxjP4ed">
            <item xml:id="i-DY6oqrg3SD4AGo1KbbCk4p">
              Sammanfattning 1
            </item>
            <item xml:id="i-WEsGyhTbvd8m3QUaG1mPU2">
              Förslag till riksdagsbeslut 3
            </item>
            <item xml:id="i-NhwQ2hFWH6fbjWdcTMNAQg">
              Den tekniska utvecklingens konsekvenser 5
            </item>
            <item xml:id="i-CsuSMNGbhNpeg5C35FnpXZ">
              Tekniska hinder och nya tvång 5
            </item>
            <item xml:id="i-4R1s6RipCbRvTxgP1odGYM">
              Kriminaliseringen 6
            </item>
            <item xml:id="i-Vf3iF2q6hYU6Nahh1FeUjj">
              Sammanfattning 8
            </item>
            <item xml:id="i-P7Np7yiD6uwmEqp44Xn1rn">
              Kompensationen till upphovsrättshavarna 8
            </item>
            <item xml:id="i-PdEikxJ1ouyhkhoJYYvAtC">
              Den nya ersättningen 9
            </item>
            <item xml:id="i-JxREzkPKbU2TXt6Fp77W8K">
              Slutsatser 10
            </item>
          </list>
        </div>
        <div xml:id="i-LiU8WDtR6oX1UQaXxJa2mB" type="motProposal" subtype="förslag">
          <head xml:id="i-NhB9L2qH8Gd1sKqVDuPU2p">
            Förslag till riksdagsbeslut
          </head>
          <list xml:id="i-DdGTjX2owhZHyw1ppoffsR" style="ol">
            <item xml:id="i-LBaL4qgy19RzLsCjWnLfPF">
              Riksdagen tillkännager för regeringen som sin mening vad som
              i motionen anförs om motsättningen mellan bekämpandet av brott
              mot upphovsrätten och annan brottslighet, som sker på Internet.
              1
            </item>
            <item xml:id="i-6861NwYrYjvRNkTMHmaxEB">
              Riksdagen tillkännager för regeringen som sin mening vad som
              i motionen anförs om att möjligheten att använda s.k. tekniska
              skydd för att försvåra ett legalt användande av skyddat material
              ska inskränkas och försvåras.
            </item>
            <item xml:id="i-7zyRmQoBdyT3tGQVg9tL73">
              Riksdagen tillkännager för regeringen som sin mening vad som
              i motionen anförs om att utöva en förstärkt och effektiv tillsyn
              över hur branscherna för tillverkning och distribution av musik,
              film och dataprogram m.m. fungerar.
            </item>
            <item xml:id="i-H5qgBfKPZvQpYya8wHCHef">
              Riksdagen tillkännager för regeringen som sin mening vad som
              i motionen anförs om att konsumenter, som inte kan använda legalt
              införskaffat upphovsrättsligt skyddat material, på grund av tekniska
              skydd, enklare än som är fallet i dag skall kunna få skadestånd
              av den som lagt in det tekniska skyddet.
            </item>
            <item xml:id="i-2SVxaaCBoqTruFotiBxiFn">
              Riksdagen tillkännager för regeringen som sin mening vad som
              i motionen anförs om att ändra påföljden för brott mot upphovsrättslagen,
              som enskilda privatpersoner kan begå.
            </item>
            <item xml:id="i-LfqZ86t1PJVmxvPJtdZ4xU">
              Riksdagen tillkännager för regeringen som sin mening vad som
              i motionen anförs om legalisering av nedladdning av upphovsrättsligt
              skyddat material.
            </item>
            <item xml:id="i-9CRfe8UUrqrp9QYKNpVa3M">
              Riksdagen tillkännager för regeringen som sin mening vad som
              i motionen anförs om att Sverige ska ta initiativ till omförhandling
              av internationella avtal och konventioner inom upphovsrättens
              område.
            </item>
            <item xml:id="i-CWVWWhLEWXdrsoqK7kWrBQ">
              Riksdagen tillkännager för regeringen som sin mening vad som
              i motionen anförs om att skriva in ett skydd för privatlivet i
              regeringsformen. 2
            </item>
            <item xml:id="i-8GUhEFQ346ELXg8g3kBtHd">
              Riksdagen tillkännager för regeringen som sin mening vad som
              i motionen anförs om att inrätta en ny Integritetsskyddsnämnd
              under riksdagen. 2
            </item>
            <item xml:id="i-2Es9FmA9BZ3HAoLcJkvB4p">
              Riksdagen tillkännager för regeringen som sin mening vad som
              i motionen anförs om att den som fått sin integritet kränkt, utan
              att ha gjort sig skyldig till brott, ska ha rätt till skadestånd
              från staten. 1
            </item>
            <item xml:id="i-Gv2VYmkNrj5ot1dS7BnsQq">
              Riksdagen tillkännager för regeringen som sin mening vad som
              i motionen anförs om att ändra de system för privatkopieringsersättningar
              som finns i dag och göra dem såväl mer teknikneutrala som omfattande.
            </item>
            <item xml:id="i-3tzYNy2T4wk1FS7MTBhWar">
              Riksdagen tillkännager för regeringen som sin mening vad som
              i motionen anförs om att stärka kulturutövares möjligheter att
              få rättshjälp. 1
            </item>
            <item xml:id="i-LgTwZfHXzUwAzTbVKTiJiZ">
              Riksdagen tillkännager för regeringen som sin mening vad som
              i motionen anförs om kartläggning av konsumtionsmönster.
            </item>
            <item xml:id="i-6XqhQNZYkZ8pgwTURXPPFZ">
              Riksdagen tillkännager för regeringen som sin mening vad som
              i motionen anförs om behovet av noggranna studier vid eventuella
              avkriminaliseringar.
            </item>
            <item xml:id="i-9bfDcNf43UosdX4ZP8ihb7">
              Riksdagen tillkännager för regeringen som sin mening vad som
              i motionen anförs om att svenska myndigheter tillsammans med sina
              europeiska motsvarigheter ska arbeta för en förbättrad konkurrens
              mellan distributörer av musik, film och annat skyddat material.
            </item>
          </list>
          <p xml:id="i-TRFEmweCsoQRi3rdpNyNrX">
            1 Yrkandena 1, 10 och 12 hänvisade till JuU.
          </p>
          <p xml:id="i-s3t7SsHaWyvy9Tkg4uaGh">
            2 Yrkandena 8 och 9 hänvisade till KU.
          </p>
        </div>
        <div xml:id="i-BNKsvVYxTSpZE49bJ8A7hY" type="motContent">
          <head xml:id="i-VLnEbob8fKSWrEDRb4BVPB" type="h1">
            Upphovsrätt
          </head>
          <head xml:id="i-Hh63PVw7GyAEwRdt1HHSWw" type="h1">
            Den tekniska utvecklingens konsekvenser
          </head>
          <p xml:id="i-Tyv3CjBLgY1HmceyibKFPB">
            Med Internets utveckling har det blivit möjligt att kopiera information
            gränslöst, både geografiskt och till omfattning. Själva kopieringen
            är dessutom helt kostnadsfri förutsatt att nätet redan finns där.
            Det har gjort att den storskaliga distributionen av kultur, såsom
            musik, fotografier och film, numera kan utföras av privatpersoner
            utan ekonomisk vinning.
          </p>
          <p xml:id="i-Sqrmh8btL9UJjk87zJQ3iQ">
            Fildelningen sker relativt anonymt, men den går fortfarande att
            spåra. Den tekniska utvecklingen lovar dock att förändra den saken.
            Redan i dag finns det anonymitets­tjänster på Internet, och även
            om de tjänster som finns idag ännu inte förhindrar spårning helt
            och hållet så tyder allt på att den tekniken bara ligger runt
            hörnet. I verkliga så kallade darknets kan den som delar med sig
            av information göra det helt anonymt, utan någon möjlighet att
            spåra dem. Den utvecklingen är skrämmande eftersom det skulle
            betyda att barnpornografibrott, narkotikabrott, dataintrång och
            andra grova brott skulle bli omöjliga att spåra. På så sätt finns
            det en mer djupgående motsättning mellan jakten på fildelare och
            övrig brottsbekämpning på Internet.
          </p>
          <head xml:id="i-QNXu4twawVw18WKo3yyi9m" type="h1">
            Tekniska hinder och nya tvång
          </head>
          <p xml:id="i-DFSVtMrPcqPxwLmXHge2Jw">
            Många av de legala tjänster som i dag finns tillgängliga för
            att legalt kunna köpa upphovsrättsligt skyddat material via exempelvis
            Internet, har stora brister. De filmtjänster som finns fungerar
            så att filmen strömmas ner till datorn. För att det ska fungerar
            måste man använda Windows XP med Windows media player och Internet
            Explorer. Alla de här programmen kommer från Microsoft och tvingar
            konsumenterna att använda en plattform som inte är öppen och som
            gynnar enbart ett företag. Utöver det så håller inte filmerna
            lika bra kvalitet (främst ljudkvalitet), som om du har filmen
            på dvd (köpt eller nerladdad).
          </p>
          <p xml:id="i-CSg3E5vpuJ6B1cAaEA84AB">
            De musiktjänster som finns kräver att du har en viss mediespelare
            i datorn för att kunna spela upp musiken. Om en person vill kopiera
            över musiken till sin portabla mediespelare, så krävs det att
            personen har rätt mediespelare för att kunna spela upp musiken.
            Det går vidare bara att kopiera filerna ett visst antal gånger,
            sen blir de låsta. Om några år när personen har bytt dator några
            gånger och mediespelare ännu fler gånger så kommer han eller hon
            inte längre att kunna använda den musik eller de filmer som personen
            köpt. Kan man verkligen kalla det att äga sin musik? Och kan man
            verkligen kalla det ett alternativ till illegal fildelning, som
            inte innehåller någon av de här begränsningarna?
          </p>
          <p xml:id="i-2Pp9SES2yPgEHf9hQyFmtm">
            Det är fullt teknisk möjligt att erbjuda plattformsoberoende
            lösningar. Skälet till att så inte sker är att producenter inom
            olika branscher har ett kontrollbehov. Det handlar kort sagt om
            de kopieringsskydd (DRM) som branschen hävdar är en förutsättning
            för att man ska kunna erbjuda tjänsten att kunna köpa film, musik
            eller text via Internet. DRM är näst intill verkningslöst, då
            dessa skydd hela tiden knäcks, och samma dag (ibland till och
            med innan) som en ny cd släpps finns den att ladda ner. På så
            vis utgör DRM-skydden enbart en begränsning för de betalande kunderna,
            medan piraterna kan använda verken fritt.
          </p>
          <p xml:id="i-PPEzhqSUD2EFbthPRKKch3">
            En smart journalist skrev att det handlar om att stänga in konsumenterna
            i samma format. Detta har bland annat Apple gjort. För att kunna
            använda deras musiktjänst iTunes Music Store fullt ut måste du
            köra med iTunes som mediespelare i datorn och köpa en iPod för
            att kunna lyssna på musiken var du än befinner dig.
          </p>
          <p xml:id="i-889SfUKytF9a3fU6NYhTwR">
            När konsumenten väl har allt det här och ett musikbibliotek på
            ett par tusen låtar, som har kostat många tusen kronor att bygga
            upp, så är det inte troligt att konsumenten senare byter tillverkare
            av mediespelare eller tjänst för att köpa musik. Då kommer det
            han eller hon lagt ner pengar på inte att kunna användas längre,
            detta förstås under förutsättning att den enskilda konsumenten
            inte använder program som tar bort kopieringsskydden, men då bryter
            personen dels mot avtalet vid köpet av produkten, dels mot gällande
            upphovsrättslagstiftning.
          </p>
          <p xml:id="i-9fBFJC8Z71saFwmReENaB3">
            Vår slutsats är att de tekniska hinder som finns i dag och det
            sätt på vilket material på nätet säljs och förmedlas dels leder
            till försämrad konkurrens och likriktning, dels leder till att
            konsumenternas ställning har försvagats. Den konsument som vill
            vara laglig tvingas att använda vissa operativsystem och är förhindrad
            att använda lagligt inköpt material. En användare som har Linux
            och Opera, kommer till exempel inte att kunna använda de legalt
            tillgängliga tjänsterna.
          </p>
          <p xml:id="i-CwQkkf2oipr2xWXKXXzpFn">
            Vi vill därför att möjligheten att använda tekniska skydd för
            att försvåra legalt användande av skyddat material skall inskränkas.
            Detta kan ske genom att kräva öppna standarder för tekniska skydd
            som alla marknadsaktörer kan använda sig av inom rimliga licensvillkor.
          </p>
          <p xml:id="i-T1kmDa7YteUnA2h827wrMB">
            Vi vill vidare att Konsumentverket och Konkurrensverket skall
            utöva förstärkt tillsyn över hur tillverkare och distributörer
            av musik, film och olika dataprogram agerar. Det är uppenbart
            att konkurrensen nu brister och att konsumenternas intressen inte
            bevakas.
          </p>
          <p xml:id="i-SP66K8U89NcZudcnyGMeu1">
            Vi vill därtill att enskilda konsumenter, som inte kunnat använda
            sina legalt använda filmer, låtar eller dataprogram på grund av
            tekniska skydd, enklare ska kunna få skadestånd av den som lagt
            in skydden.
          </p>
          <head xml:id="i-HYXfmnr6S63vtGY8QAhD6v" type="h1">
            Kriminaliseringen
          </head>
          <p xml:id="i-WETtEfsyF2CZEydFBFumHJ">
            Det är i dag i stort sett omöjligt att avgöra om en låt, en film
            eller en viss text som finns utlagd på Internet är lagligt eller
            olagligt utlagd. Vad vi däremot vet, är att lagligen tillgängliga
            verk många gånger är svårare att använda än illegalt tillgängliga,
            på grund av de tekniska skydden. Vi vet dessutom att många lagligen
            tillgängliga verk inte håller en tillräckligt hög kvalitet för
            att motivera deras pris. Samtliga dessa faktorer talar för att
            den enskilda konsumenten, som av naturen vill göra ett så enkelt
            och smidigt val som möjligt, förs in i illegalitetsfållan.
          </p>
          <p xml:id="i-NV698JhBSGPfcFuZbUQTYy">
            Material som finns tillgängligt på Internet eller via digitala
            nätverk är till sin natur oändligt kopieringsbara. Den tid är
            förbi när antalet kopior kunde regleras i avtal eller genom lagar.
            Tiden är dessutom förbi när kopian var av sämre kvalitet än originalet
            eller när kopian skiljer sig åt från originalet. Detta ställer
            nya krav på definitionen av vad det upphovsrättsligt skyddade
            verket egentligen är och vad som egentligen sprids på nätet eller
            via nätverken. Frågan måste ställas om det över huvud taget är
            möjligt att kontrollera kopierings- och spridningsmöjligheterna.
            Ett sätt att kontrollera spridningen och tillgängliggörandet är
            att spåra de så kallade IP-nummer som används och knyta dessa
            till fysiska eller juridiska personer. Såväl Post- och telestyrelsen
            som den statliga utredningen Brott och brottsutredning i IT-miljö
            (Ds 2005:06) hävdar att IP-nummer med tillhörande personuppgifter
            inte är uppgifter som är tillgängliga för var och en och därmed
            inte utgör abonnentuppgifter. Det betyder att de utgör en sådan
            konfidentiell information som enligt lagen om elektronisk kommunikation
            endast får utlämnas av operatören vid misstanke om grova brott.
          </p>
          <p xml:id="i-E1uPNn1sZBY1FSgMa6Be1z">
            Det är brott vars straffskala börjar på minst två års fängelse.
            IP-nummer som sådana är därför inte skyddade, men däremot de personuppgifter
            som döljer sig bakom dem. Ett effektivt skydd förutsätter att
            Internetoperatörerna skyddar innehavarna av dessa nummer. Dessutom
            lagras inte IP-nummer längre tid än vad som krävs för att kunna
            ta betalt av kunden. Detta rättsliga skydd är emellertid svagt.
            Nyligen kom direktivet om elektronisk långtidslagring (Europaparlamentets
            och rådets direktiv 2006/24/EG om lagring av uppgifter som genererats
            eller behandlats i samband med tillhandahållande av allmänt tillgängliga
            elektroniska kommunikationstjänster eller allmänna kommunikationsnät).
            När detta är genomfört i Sverige kommer det att medföra ett tvång
            för Internetleverantörer och andra att lagra IP-nummer och att
            göra dem tillgängliga för polisen för betydligt fler syften än
            som sker i dag och för mindre allvarliga brott än i dag.
          </p>
          <p xml:id="i-6zW6GhjoqGiXW6w3auZmtT">
            Dessutom kommer självfallet operatörerna att knyta personuppgifter
            till deras konsumenter. Exempelvis skulle brott mot upphovsrättslagstiftningen
            kunna medföra att IP-nummer med tillhörande personuppgifter lämnas
            ut. I den statliga utredningen Tillgång till elektronisk kommunikation
            i brottsutredningar (SOU 2005:38) har vidare lämnats konkreta
            förslag för hur kommunikation i elektroniska kommunikationsnät,
            skall kunna avlyssnas. Det handlar bland annat om rätt att installera
            program för att läsa e-post och Internettrafik (hemlig dataavläsning).
          </p>
          <p xml:id="i-M41BY9dkqZQgZqLicMP14i">
            Den som döms för upphovsrättsbrott kan i dag dömas till böter
            eller högst fängelse i sex månader.
          </p>
          <p xml:id="i-MQ1fYxYkWTHrKZ5uAXRDJi">
            Våra slutsatser är att ett upprätthållande av dagens förbud mot
            användande av otillåtet utlagt skyddat material på Internet och
            digitala nätverk för framgång kräver en ökad övervakning av individers
            beteenden. Polisen måste ha resurser och metoder för att kunna
            sköta bevakningen. Vår farhåga är att de uppgifter som lagrats
            vid den digitala långtidslagringen och de lagar som förutspås
            i SOU 2005:38 då kommer att användas, om inte direkt, så efter
            ett tag och efter påtryckningar från polis och åklagare, starka
            upphovsrättsintressen och inte minst från dem med amerikanska
            filmintressen. De har redan visat sig vara ytterst intresserade
            av vad som sker i Sverige.
          </p>
          <head xml:id="i-PK2fCyBxD7rGZTQoCRHjiw" type="h2">
            Sammanfattning
          </head>
          <p xml:id="i-QQm4mr6Gau32H2hQ4UUkw5">
            Det är i dag i stort sett omöjligt för enskilda konsumenter att
            veta om film eller musik som finns tillgänglig på nätet är lagligt
            eller olagligt ditlagd. Det är möjligt att sprida ofantliga mängder
            av kopior av skyddat material på nätet, utan möjlighet att spåra
            vem som lagt dit det. För att upprätthålla dagens straff i upphovsrättslagen
            kommer det därför att krävas intrång i individers integritetsskydd
            och rätt att vara anonyma, som vi inte kan acceptera. Kriminaliseringen
            leder också till att tjänster utvecklas, där anonymiteten blir
            total och där grova brott kommer att kunna att begås. Vi vill
            inte ha den utvecklingen.
          </p>
          <p xml:id="i-92Gywte31kkQQDimXEnEwD">
            Vårt mål är att legalisera all nedladdning av material som lagts
            ut på Internet eller andra forum illegalt. Detta skall dock bara
            gälla när enskilda privatpersoner gör det utan vinstsyfte. Skulle
            en förutsättning för detta vara avkriminalisering av tillgängliggörandet
            av andras material, måste detta utredas. För att genomföra detta
            vill vi att Sverige tar initiativ till omförhandling av gällande
            internationella överenskommelser.
          </p>
          <p xml:id="i-Q98mPnmPhxLBcUNzghq62Y">
            Vi vill att straffet för den som tillgängliggör illegalt material
            i icke-kommersiella syften, inte skall vara fängelse. Detta måste
            tydliggöras i upphovsrättslagen. Endast den som tillgängliggör
            illegalt material för kommersiella syften skall kunna få fängelse.
            Enskilda privatpersoner som inte vill tjäna pengar skall inte
            straffas.
          </p>
          <p xml:id="i-8RF2aqgHp2sbhJMS2gQuta">
            Vi vill dessutom att skyddet för individens privatliv stärks
            genom att ett skydd för privatlivet skrivs in i grundlagen. Intrång
            i privatlivet skall endast få ske med stöd av lag och efter uttryckliga
            beslut.
          </p>
          <p xml:id="i-B6ZDn5N6KRFUzMFPjcZmmC">
            Vi vill att skyddet för individens privatliv stärks genom inrättandet
            av en integritetsskyddsnämnd under riksdagen, som utövar tillsyn
            över all användning av tvångsmedel och dit enskilda skall kunna
            vända sig med sina klagomål. Den som olagligen och utan skäl fått
            sin integritet kränkt, skall få skadestånd.
          </p>
          <head xml:id="i-FNvQ8EGx1TWAF2qTSbwPse" type="h1">
            Kompensationen till upphovsrättshavarna
          </head>
          <p xml:id="i-PYNdHoEF8e29xwBrKhFWmW">
            I dag får upphovsrättshavaren ersättning för nyttjandet av hans
            eller hennes skyddade verk på flera sätt. Via den så kallade kassettersättningen
            och liknande system utges ersättning för vars och ens privatkopiering
            av lagligen tillhandahållna låtar eller filmer. Via avtal och
            licenser, som administreras av rättighetshavarorganisationer,
            får de ersättning för andra nyttjanden av deras verk.
          </p>
          <p xml:id="i-FqYG1miqGsRKf9Waq7qvy8">
            Systemen är komplexa och förutsätter många gånger att den enskilda
            musikern, författaren, fotografen eller konstnären är medlem i
            en organisation, som tillvaratar hans eller hennes intressen.
            Även den som inte är medlem av berörd organisation, kommer att
            omfattas av avtalen inom området. Samtidigt har många upphovsrättshavare
            inte rätt till juridiskt eller annat stöd i de ofta dyrbara och
            långvariga processer som krävs för att de skall kunna tillvarata
            sina rättigheter i förhållande till distributörer och producenter.
          </p>
          <p xml:id="i-yGPvkpjbnYjoNHTSkbQuv">
            Kassettersättningssystemet innebär att priset på lagringsmedium
            i handeln till konsumenterna höjs med ett visst belopp. De summor
            som sedan inkommer fördelas via Copyswede och uppgick år 2005
            till 137 miljoner kronor. Kostnaden för att fördela ersättningen
            till upphovsrättshavarna uppgick år 2005 till 4,3 miljoner kronor.
          </p>
          <p xml:id="i-9GDiQbKcZw5FThGmbPUt4g">
            Skulle den avkriminalisering som Miljöpartiet vill se ske medför
            detta berättigade krav från upphovsrättshavarna på kompensation
            för en eventuell inkomstförlust. Frågan är dock vilka belopp detta
            handlar om samt hur dessa belopp skall fördelas.
          </p>
          <p xml:id="i-C2EVKt8dNMCqm7BMP3hR3e">
            Redan i dag ser vi ett behov av att se över kassettersättningssystemet,
            då det relateras till storleken på lagringsutrymmet på det köpta
            mediet. Dessutom är definitionen av vilka medier som skall beläggas
            med avgiften mindre precis.
          </p>
          <p xml:id="i-TrgzZyC9X2grdyrvq7sRza">
            Slutligen anser vi att avgiften slår oprecist, då den drabbar
            såväl den som köper lagringsmedier för att lagra upphovsrättsligt
            skyddat material som annat material.
          </p>
          <head xml:id="i-7rsnHvY2BbiLwKVyoAK3S2" type="h2">
            Den nya ersättningen
          </head>
          <p xml:id="i-N4iXu6U62YG1FurNr1oZCu">
            Det finns i dag ett antal olika föreställningar om hur upphovsmännens
            ersättningar påverkas av att deras material finns tillgängligt
            via Internet och på andra digitala sätt. Gemensamt för alla debattörer
            är dock att de är överens om att Internet öppnar nya oanade möjligheter
            för marknadsföring och kunskapsspridning och för kommersialisering
            av musik, film, litteratur, konst, foto eller text. Det skulle
            kunna hävdas att denna utveckling leder till att videoaffärerna
            eller skivaffärerna får konkurrens och att de därför tvingas effektivisera
            sin verksamhet eller drastiskt förändra sitt försäljningssätt.
          </p>
          <p xml:id="i-245Mk23QGdvBC3r8d8ViwV">
            Vi ser detta som ett fullt naturligt steg i en positiv teknikutveckling.
            Musiken och filmer från hela världen blir tillgängliga för alla
            och envar omedelbart, snabbt och enkelt. Stundtals brister dock
            tekniken och kvaliteten på exempelvis digital musik, så att den
            inte alltid är lika bra som musik på cd-eller dvd-skiva.
          </p>
          <p xml:id="i-QLkoVo4EetzaW3NKsod7cF">
            Internet öppnar således nya möjligheter och leder till ökad tillgänglighet
            för konsumenter och för nya försäljnings- och marknadsföringsmöjligheter
            av producenter. Exakta mätningar av hur utbudet och efterfrågan
            ser ut saknas dock. Detsamma gäller uppgifter om vilka som konsumerar,
            hur de gör detta och vad de konsumerar. En inte alltför kvalificerad
            gissning är att en typisk konsument av film och musik på Internet
            snarare är en man i 30-årsåldern än en tjej i 18-årsåldern. Det
            handlar med andra ord om en typiskt sett köpstark grupp.
          </p>
          <p xml:id="i-LprmsKeXqLMPfHWeM7bgaE">
            Vår bedömning är att de som konsumerar musik, film och program
            via Internet, i stället för via affären på stan, gör det av flera
            skäl: Det är enkelt, öppet dygnet runt, smidigt och lättkontrollerbart.
            Du får omedelbar bekräftelse på vad du köper. Vi tror inte att
            priset är det enda som avgör.
          </p>
          <head xml:id="i-WCmnDAFSTnKAJq81fF22VN" type="h1">
            Slutsatser
          </head>
          <p xml:id="i-SkRDnBbo6SNzXFqFtXhDW4">
            Det går inte i dag att beräkna hur musikers, författares och
            andra upphovsrättshavares ekonomiska situation skulle påverkas
            av den avkriminalisering vi föreslår. I debatten har det hävdats
            att en legalisering kan leda till alltifrån ökade intäkter till
            drastiskt minskade intäker. Vid en eventuell avkriminalisering
            måste därför ytterst noggranna studier ske av hur konsumtionsmönstret
            påverkas och hur upphovsrättshavarnas ekonomiska ställning påverkas.
            Skulle dessa studier visa att intäkterna minskar och att de minskar
            på grund av avkriminaliseringen, måste kompensation ske.
          </p>
          <p xml:id="i-FLnz8iBUbTpEvVji8oEwgg">
            Vi anser att det fördelningssystem för ersättningar som finns
            i dag i grund och botten är välfungerande. Det finns dock ett
            behov av översyn för teknikanpassning och för att garantera att
            allt upphovsrättsligt nyttjande ersätts, till alla upphovsrättshavare.
            Skulle mera pengar behöva komma in i ersättningssystemen, så får
            det inte ske i form av en bredbandsskatt eller avgift baserad
            på hur mycket den enskilda konsumenten laddat ned. En sådan avgift
            vore utvecklingsfientlig och företagsfientlig.
          </p>
          <p xml:id="i-MfMJgod7kyc73ZUV2js1bC">
            Vi ser hellre att samtliga konsumenter solidariskt ersätter de
            ökade konsumtions­möjligheterna genom en höjd och breddad kassettavgift.
            Skulle detta inte gå att göra fullt ut, tvekar vi inte inför att
            låta staten delvis bära ett visst ansvar. Det kan då handla om
            att finansiera en del av ersättningen via utdelning från statliga
            bolag.
          </p>
          <p xml:id="i-2NpCSqhWP341t4RfLZn3ew">
            Vi vill ändra dagens ersättningssystem, så att de blir teknikneutrala
            och garanterar att alla upphovsrättshavare omfattas av dem. Dessutom
            skall så mycket som möjligt av nyttjandet omfattas av ersättningssystemet.
          </p>
          <p xml:id="i-THMWKEPGf9U2Ps9iPWFtu3">
            Vi vill att enskilda kulturutövare och upphovsrättshavare skall
            ha rätt till rättshjälp under samma förutsättningar som enskilda
            personer vid tvister som rör deras upphovsrättsersättning.
          </p>
          <p xml:id="i-Nb3h5dzgwvJBNpo65AVvqs">
            Vi vill att en noggrann undersökning skall ske av konsumtionsmönster
            på Internet med mera, för att få reda på vilka de typiska konsumenterna
            är, vad de köper och hur de gör det.
          </p>
          <p xml:id="i-HN6RV5rhjReZ9GDoD1Ah92">
            Vi vill att en kommande avkriminalisering skall följas av noggranna
            studier av intäkter till upphovsrättshavarna. Skulle intäkterna
            minska på grund av avkriminaliseringen skall en kompensation ske.
          </p>
          <p xml:id="i-5wAQivhyZT7YpvGfFDQ97B">
            Vi vill inte införa en bredbandsskatt eller motsvarande.
          </p>
          <p xml:id="i-LiA1B5iw9KD4ZHEsQhuTmg">
            Vi vill i stället bygga ut och justera de nuvarande ersättningssystemen
            och vid behov höja avgifterna till systemen. Detta är ett solidariskt
            sätt att finansiera ökad konsumtion.
          </p>
          <p xml:id="i-JPNTd8maX222V2ympJS7ax">
            Vi vill att Konkurrensverket och Konsumentverket tillsammans
            med sina europeiska motsvarigheter arbetar för en förbättrad konkurrens
            mellan distributörer av musik, film och andra produkter i Sverige
            och Europa. Vi är övertygade om att detta leder till ett förbättrat
            utbud och att upphovsrättshavarna då kan få större intäkter. Skulle
            inte fler distributörer komma kan staten behöva vidta åtgärder
            för att förbättra konkurrensen.
          </p>
        </div>
        <div xml:id="i-GNMmJGqGucdihd54kVM2aH" type="signatureBlock">
          <list xml:id="i-Vz3rBR5po1DLAmYC1eWa5V">
            <item xml:id="i-gk1jMUdQ8ZNZyVqHsoGqw" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-cHSeXGiwdF9ravWZRwjpN" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
            <item xml:id="i-DqCasNoHfkprWuneuqPbqg" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-G3R58orgzf7gB1RnKwimxv" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
