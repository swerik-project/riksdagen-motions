<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-04159">
  <teiHeader>
    <fileDesc>
      <titleStmt>
        <title>med anledning av skr. 2017/18:230 Strategi för Levande städer -politik för en hållbar stadsutveckling</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4159 av Mats Green m.fl. (M)</title>
          <idno type="rdwebb">H5024159</idno>
          <rs type="number">4159</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5024159/text</ref>
          <ref type="dokument_url_html">http://data.riksdagen.se/dokument/H5024159</ref>
          <ref type="dokumentstatus_url_xml">http://data.riksdagen.se/dokumentstatus/H5024159</ref>
          <ref type="docx">http://data.riksdagen.se/fil/1C06D2AD-E592-4FD0-8380-78F0512EAA22</ref>
          <ref type="pdf">http://data.riksdagen.se/fil/F64341D3-87F6-424B-982F-ED9B7B2019D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-bzmwsDSht1hBRvFQFk1Ah" type="basedOn"/>
        <correspContext corresp="i-bzmwsDSht1hBRvFQFk1Ah">
          <ref>Skrivelse 2017/18:230</ref>
        </correspContext>
        <correspAction xml:id="i-AvmH2KmDrF4wCVimsdtygX" type="signed"/>
        <correspContext corresp="i-AvmH2KmDrF4wCVimsdtygX">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-8LDEcfmJoNdnZMCPvSjiNu"/>
        </correspContext>
        <correspAction xml:id="i-UFoCZ83w7L3AiyEQwB6XuG" type="submitted">
          <date when="2018-04-27"/>
          <time when="17:48:04"/>
        </correspAction>
        <correspAction xml:id="i-Vp453zpdNYaorc7bfsDdav" type="dismissed">
          <date when="2018-05-02"/>
        </correspAction>
        <correspAction xml:id="i-LK9Tgb4cbQsCgENQogDhqr" type="reviewed">
          <date when="2018-05-02"/>
          <time when="09:35:29"/>
        </correspAction>
        <correspAction xml:id="i-P9iDjSJFpZzBF1HUm7y5oK" type="referred">
          <date when="2018-05-03"/>
        </correspAction>
        <correspAction xml:id="i-WRdXaxKv476KhREVT63Q6W" type="assigned">
          <date when="2018-06-19"/>
          <time when="16:56:19"/>
        </correspAction>
        <correspContext corresp="i-WRdXaxKv476KhREVT63Q6W">
          <ref type="assignedTo">Civilutskottet</ref>
        </correspContext>
        <correspAction xml:id="i-Qqt1kxjmig3dE2cgSFtTNk" type="behandlas_i"/>
        <correspContext corresp="i-Qqt1kxjmig3dE2cgSFtTNk">
          <ref type="uppgift">2017/18:CU39</ref>
          <ref type="ref_dok_id">H501CU39</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU39</ref>
          <ref type="ref_dok_titel">Strategi för Levande städer - Politik för en hållbar stadsutveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Udq49n7uwHUUGmWFewNv2a" type="motHeader">
        <div xml:id="i-6RpR9Q53Ud8gLYtSoHv1jY" type="motTitle">
          Motion till riksdagen 2017/18:4159 av Mats Green m.fl. (M) med
          anledning av skr. 2017/18:230 Strategi för Levande städer –politik
          för en hållbar stadsutveckling
        </div>
      </div>
      <div xml:id="i-MjWkiQKcFemzccrKBgX6yT" type="motBody">
        <div xml:id="i-AC61aJ352XB6gCgkmyVUw3" type="motProposal" subtype="förslag">
          <head xml:id="i-9L5Fwi3DDmYHHTBnUV3tmB">
            Förslag till riksdagsbeslut
          </head>
          <list xml:id="i-QykfPGNd88LBs6w7JcoVwM" style="ol">
            <item xml:id="i-FJG6aFw9At8Qm8AuDsNs9Z">
              Riksdagen ställer sig bakom det som anförs i motionen om att
              revidera det övergripande målet för hållbara städer och tillkännager
              detta för regeringen.
            </item>
            <item xml:id="i-DDUeq1fPCs7XvKMySo1xQ5">
              Riksdagen ställer sig bakom det som anförs i motionen om ändringar
              i regeringens insatser för en politik för hållbar stadsutveckling
              och tillkännager detta för regeringen.
            </item>
          </list>
        </div>
        <div xml:id="i-LSd6ZK2oaaR2JK9hYX2rxv" type="motContent">
          <head xml:id="i-Lhyos3cZmjS65AWYubArZc" type="h1">
            Motivering
          </head>
          <p xml:id="i-2cVRNXQmaVMjToYUjhGSG4">
            Den stora bostadsbristen har briserat i en akut bostadskris med
            allvarliga konsekvenser för många delar av samhället, och för
            många människor. Underskottet på bostäder växer trots högkonjunktur
            och låg ränta – i dag uppger 255 av landets kommuner att de har
            bostadsbrist. Sverige är i starkt behov av en politik för att
            få fram fler bostäder och för en bättre fungerande bostadsmarknad
            på både kort och lång sikt. I synnerhet behövs reformer som möjliggör
            för hushåll med låga inkomster att finna bostad till ett åtkomligt
            pris eller hyra på acceptabelt avstånd från arbetsmöjligheter.
            Det krävs om vi ska kunna minska riskerna för hemlöshet, främja
            integrationen, förbättra förutsättningarna för fler att få arbete
            och för att fler unga ska kunna flytta hemifrån för att studera.
            En välfungerande bostadspolitik är avgörande för ett sammanhållet
            Sverige. Eftersom den stora bulken i bostadsbristen återfinns
            i storstadsregionerna är det ytterst relevant att införliva denna
            utgångspunkt i regeringens skrivelse om hållbar stadsutveckling.
          </p>
          <p xml:id="i-WqApksLNE3JnyBpn7cLfP5">
            Vi vill se en politik för hållbar stadsutveckling som utgår från
            såväl valfrihet som rörlighet och trygghet, och där bostaden och
            det nära stadslivet är möjliggörare i människors liv. Stadsstrukturen
            är inte bara en reflektion av samhällsproblem och utmaningar som
            utanförskap, skolproblem och sociala problem utan är i mångt och
            mycket också själva grunden och orsaken till dem. Den är i varje
            fall anledningen till att det biter sig fast och blir svårt att
            göra någonting åt om man inte ger sig på grundproblemet – dvs.
            blandade upplåtelseformer, levande bottenvåningar, minskad trafikseparering
            och goda möjligheter till hållbara persontransporter oavsett trafikslag.
          </p>
          <p xml:id="i-SQmEM2TwfVTZc7yAMuVRQq">
            Inom ramen för all planering för stadsutveckling ser vi det som
            självklart att detta sker på ett hållbart sätt, både ur ett ekonomiskt,
            socialt och ekologiskt perspektiv. Vi ser dock ingen motsättning
            mellan ett hållbarhetsperspektiv och en snabbare plan- och byggprocess,
            eller att städer själva främjar stadsgrönska i sin utveckling.
            Det som däremot blir ohållbart, dyrt och dåligt är när en reformfattig
            regerings enda bostadspolitiska åtgärd handlar om miljardsubventioner
            till byggbolagen.
          </p>
          <p xml:id="i-AhhJENeaxhMP5xc2N8hrY7">
            Det finns redan i dag en bred konsensus kring att ytterligare
            regelförenklingar skulle kunna leda till såväl snabbare byggtakt
            som billigare bostäder, något som inte behöver innebära att kommunerna
            tvingas göra avkall på exempelvis nya parker. Men några sådana
            förslag har regeringen inte valt att lägga fram, trots att det
            skulle finnas en riksdagsmajoritet för dessa. I stället presenterar
            regeringen en strategi för levande städer, som inte bara försvårar
            för stadsutvecklingen i större kommuner utan dessutom riskerar
            att fördröja och i värsta fall förhindra nyproduktion av bostäder.
            Hur vällovlig ambitionen än må vara så är det tyvärr en oansvarig
            politik som regeringen för.
          </p>
          <head xml:id="i-ADoD7oyRg6kLcVfDZcmogC" type="h2">
            Våra utgångspunkter för en hållbar stadsutveckling
          </head>
          <p xml:id="i-TeeXUZN9YpwmEAMKoMfUow">
            Historiskt sett har stadsutvecklingen följt de paradigm som styrt
            ekonomisk politik. Under mitten av 1900-talets första hälft hade
            dock utvecklingen tagit en annan inriktning. Under efterkrigstiden
            delades städerna upp i renodlade funktioner utifrån en fysisk
            planekonomi, där centralbyråkrater dirigerade innehållet. Med
            inspiration från USA utvecklades nu i stället s.k. grannskapsenheter,
            vilket i Sverige innebar en förortsmodell med bostäder, arbetsplatser
            och centrum som var åtskilda från varandra. Hyresregleringens
            införande 1942 i kombination med en akut bostadsbrist ledde till
            genomförandet av miljonprogrammet, vilket i sin tur ledde till
            ytterligare förorter och i förlängningen till den segregation
            vi ser i landets städer i dag. Efter 30 år av utglesning, med
            allt större avstånd människor emellan kom till sist en reaktion
            i mitten av sjuttiotalet. Detta till trots är det än i dag, utifrån
            gällande lagstiftning, lättare att bygga en gles 1960-talsstad,
            än en hållbar stad som byggs för människors behov. De gamla idéerna
            finns kvar som frusen ideologi, inte minst hos Socialdemokraterna,
            trots att få egentligen står för den öppet.
          </p>
          <p xml:id="i-WT9V92hKMaumfVxvoDUc5k">
            Det var först på 1980-talet, efter marknadsreformerna, som synen
            på staden förändrades igen. Nu blev det åter ideologiskt tillåtet
            att bygga gator och kvarter framför trafikseparering och enklaver.
            Trots detta finns det fortfarande stora problem med dagens stadsutveckling.
            Problemen som måste åtgärdas handlar bl.a. om hur vi kan bygga
            nya stadsdelar med hög kvalitet, tillräcklig samhällsservice och
            med goda offentliga rum. Det handlar också om hur vi kan bygga
            samman befintliga enklaver genom förtätning, inklusive förstärkt
            samhällsservice och möjlighet till fritidsaktiveter, i syfte att
            minska segregation och otrygghet.
          </p>
          <p xml:id="i-PjeKkwNnXFHAXsbDc2i32v">
            I detta avseende finns det tydliga skiljelinjer mellan socialismens
            enträgna tilltro till statsapparatens förmåga att agera på bostadsmarknaden.
            Bostadsmarknadens socialisering och den fysiska planekonomins
            problem bör i allt väsentligt ställas i tydlig kontrast mot en
            stadsplanering som tar avstamp i marknadsekonomi och enskilt ägande,
            men också i lika tillgänglighet och lika tillgång till offentligheten.
            Hur vi planerar och bygger i dag kommer att påverka många generationer
            framöver, varför det är helt nödvändigt att genomförandet utgår
            från en form och struktur som är hållbar på mycket lång sikt.
            Mot bakgrund av detta vill vi anföra ett antal mer konkreta ingångar
            till hur vi anser att Sveriges städer bör utvecklas för att bli
            framgångsrika exempel på en hållbar stadsutveckling. Dessa perspektiv
            ska också vara vägledande i regeringens politik för en hållbar
            stadsutveckling.
          </p>
          <head xml:id="i-PP9RmEsbShg5pYUL2gkA9j" type="h3">
            Övergripande mål för hållbara städer
          </head>
          <p xml:id="i-ATZTK1KjAMcvkisg7X9qH9">
            Det vi vet är att stadens form och struktur är en viktig förutsättning
            för att kunna möta de människor som blir viktigast för oss i livet:
            kärleken, vännerna, kollegorna. Hur vi fysiskt formar städer måste
            därför handla om det mänskliga livet och alla dess olika faser.
            Det handlar om slutna kvarter med hus dikt an gata och lokaler
            i bottenplan som ger en tydlighet mellan det offentliga och det
            privata, med ökad trygghet för alla boende och större möjlighet
            till ett modernt och levande gatuliv.
          </p>
          <p xml:id="i-DijQCuUnT5GdUTqc1sKrbp">
            Hållbarhet i stadsplanering och byggnation är av central betydelse
            i detta arbete, och det är för oss en självklarhet att detta utgår
            från en helhetssyn där även grönska, klimatanpassning, företags-
            och butikslokaler, samhällsservice och allt annat som människor
            behöver i vardagen ingår. Regeringen nämner hållbara transporter,
            vilket är bra. Men i det övergripande målet missar man att nämna
            kollektivtrafik som ett tydligt exempel, och därtill även en omställning
            av bränslen så att bilen i framtiden fullt ut kan ingå i begreppet.
            I stället för att politisera en så viktig fråga med ett fåtal
            exempel, bör formuleringen i ett övergripande mål ta fasta på
            att alla transportslag ska vara hållbara vilket i förlängningen
            innebär att det är bättre att inte nämna något alls.
          </p>
          <p xml:id="i-HDEE8v6g4LhDA4oinJHPqz">
            När det handlar om hållbara städer så vill vi understryka vikten
            av att stadsplaneringen utgår från den täta stadens principer,
            i betydelsen att det ger kortare avstånd och ett fördelaktigt
            underlag för fullgod samhällsservice. En viktig del i sammanhanget,
            som regeringen till synes missar, är hållbarheten i det som byggs
            nytt. Det mest hållbara byggandet är nämligen det som ger bostäder
            som kan stå i hundratals år. Det är hållbart såväl ur miljö- och
            klimatmässig synvinkel som ur ett ekonomiskt perspektiv. I ett
            sådant arbete måste hela livscykelperspektivet räknas in – allt
            ifrån materialval till transporter, energiförbrukning, klimatanpassning
            och husets livslängd till dess att det rivs. Ovanstående perspektiv
            bör införlivas i det övergripande målet.
          </p>
          <head xml:id="i-LyVcVM3cBShWgfumcRbKDi" type="h3">
            Hållbara och effektiva transporter i städer
          </head>
          <p xml:id="i-XEZbMgHzuUr9vz98sKFp5X">
            Vi ser förvisso positivt på att regeringen anför att stadsplaneringen
            ska styra mot hållbara stadsstrukturer med en effektiv markanvändning.
            Men även här ser vi att regeringen till syvende och sist i praktiken
            vill ta bort människors möjlighet att över huvud taget ha bil
            i landets städer. Det är lätt att få uppfattningen att regeringens
            politik för hållbara städer enbart utgår från ett Stockholmsperspektiv,
            där kollektivtrafik i större utsträckning än i mindre städer möjliggör
            för människor att ställa bilen. En vidare utblick över landet
            ger vid handen att bilen många gånger kan vara en förutsättning
            för att få vardagen att gå ihop. Därför är det anmärkningsvärt
            att regeringen så tydligt missar att föreslå åtgärder som kan
            underlätta för en omställning mot att göra bilen till ett mer
            hållbart transportslag.
          </p>
          <p xml:id="i-8XgQRFJXHLEFSjPprWEZqW">
            När det gäller effektiv markanvändning finns även här vissa motstridigheter
            i det regeringen anför. Inte minst när det handlar om att utveckla
            närheten i staden i relation till gröna strukturer. Närhet innebär
            täthet även i bemärkelsen att hushålla med begränsade markarealer,
            men det innebär samtidigt att vi behöver ha en långsiktig strategi
            för vilka grönområden som ska sparas och för vilka platser som
            en ny stadspark bör anläggas. Det viktigaste bör alltid vara att
            se till det reala värdet och kvaliteten på den grönska som en
            stad har, eller kan få, när staden utvecklas med ny bebyggelse.
            I detta avseende är det mycket oklart hur regeringen avser att
            politiken ska genomföras ute i kommunerna, då regeringen anför
            att transportinfrastrukturen ska planeras så att en fungerande
            grön infrastruktur som binder ihop stadens naturområden bibehålls.
            En sådan ambition riskerar snarare att leda till glesare städer,
            med större avstånd och ökad segregation som följd.
          </p>
          <p xml:id="i-6zo31qzkJmr9JnYvBMAFS1">
            När städer växer måste mer mark kunna bebyggas, och den osäkerhet
            som många riksintressen orsakar för bostadsbyggandet behöver därför
            åtgärdas. Detta gäller inte minst ur perspektivet att ge städer
            rimliga förutsättningar till ett effektivt markanvändande. Vi
            anser därför att det är rimligt att se över vilka riksintressen
            som faktiskt uppfyller sitt syfte och vilka som inte gör det.
            Bostadsbyggandet är ett betydande nationellt intresse och bör
            därför i fler fall än i dag få en tydligare prioritet när föreslagen
            byggnation prövas i förhållande till riksintressen. Riksintressen
            bör omprövas av staten i samband med att en kommun antar en ny
            översiktsplan. Om ansvarig myndighet inte aktivt pekar ut området
            med en aktuell motivering bör riksintresset upphävas.
          </p>
          <head xml:id="i-MSy79Gu3niEtgjDA7LdsRq" type="h3">
            Elfordonspremie
          </head>
          <p xml:id="i-MUs82F4uZ5dux92YPzmqX2">
            I budgetpropositionen för 2018 presenterade regeringen en satsning
            om 350 miljoner på en s.k. elfordonspremie. Premien ska kunna
            uppgå till högst 10 000 kronor och vara ett ekonomiskt stöd vid
            inköp av de vanligaste elfordonen, exempelvis elcyklar. Tyvärr
            är detta troligen inte en kostnadseffektiv klimatpolitik då försäljningen
            av elcyklar redan i dag ökar i en rasande takt. Med största sannolikhet
            hade medlen därmed gjort större nytta om de gått till att förbättra
            infrastrukturen som användarna av elcyklar i slutändan kommer
            att använda.
          </p>
          <head xml:id="i-FpkeaKY6A1JvqMqg89YbVP" type="h3">
            Miljözoner
          </head>
          <p xml:id="i-T5B4Wp4QxbYDYv1pcrubBq">
            I skrivelsen anger regeringen att man avser att genomföra författningsändringar
            som möjliggör för kommuner att införa miljözoner även för lätta
            fordon. Det innebär särskilda zoner i stadsmiljön där endast de
            fordon som uppfyller vissa utsläppskrav får köra. Vi säger inte
            nej till miljözoner som företeelse, men regeringens förslag har
            en alldeles för snäv tidsram och avgränsningen av förslaget ger
            orimliga effekter. I praktiken innebär regeringens förslag ett
            förbud mot dieselbilar och kommer att drabba 1,3 miljoner bilägare.
            Med regeringens politik kommer många familjer att få se sin största,
            eller näst största, investering bli värdelös över en natt, utan
            en ärlig chans att ställa om. Det är oacceptabelt.
          </p>
          <head xml:id="i-PJbD4h3Q3SMvobVwSuECG8" type="h3">
            Småskalig vedeldning
          </head>
          <p xml:id="i-LL9ydpJWSxWPmFg3BCdRx9">
            Boverkets nya regler för rumsvärmare träder i kraft den 1 juli
            2018. De nya reglerna omfattar hårdare kravnivåer för utsläpp
            från fastbränsleanordningar som bl.a. omfattar rumsvärmare som
            kaminer och vedspisar. De strängare kravnivåerna för utsläpp för
            rumsvärmare som Boverket nu inför baseras på ekodesigndirektivet
            från EU. Boverket har klargjort att de nya kravnivåerna för utsläpp
            även ska tillämpas vid nyinstallation av begagnade rumsvärmare.
            Det här är en långtgående reglering som träffar långt utanför
            det fält ekodesigndirektivet är avsett att reglera, nämligen nytillverkade
            produkter.
          </p>
          <p xml:id="i-KSZ6B4jLYcrjszXMutbuaM">
            De nya reglerna kommer att försvåra och nästintill omöjliggöra
            åter- och nyinstallation av äldre vedspisar och kaminer som inte
            når upp till de nya kraven. Det innebär en stor kostnad för hushållen
            samtidigt som det hotar en viktig del av vårt kulturarv som många
            uppskattar och värnar. Det bör därför även fortsättningsvis vara
            tillåtet att åter- och nyinstallera begagnade rumsvärmare åtminstone
            så länge det inte är fråga om nybyggda hus. Regeringen måste därför
            meddela Boverket att de i sina regler ska införa ett uttryckligt
            undantag för begagnade rumsvärmare som möjliggör installation
            av begagnade rumsvärmare i redan befintliga hus.
          </p>
          <head xml:id="i-MpB14JmTFJDymhtftpVxsZ" type="h3">
            Etappmål för stadsgrönska
          </head>
          <p xml:id="i-T5MmT6k8CktLvRJNjJC6Tg">
            Som princip har vi inget emot att städer tar vara på och integrerar
            stadsgrönska och ekosystemtjänster i stadsplaneringen, men det
            bör inte vara någonting som regeringen sätter som krav utan i
            stället bygga på ett frivilligt åtagande ute hos kommunerna. Det
            är också naturligt, då kommunerna är de som själva bäst känner
            till hur de kan och bör använda sina markresurser på bästa och
            mest effektiva sätt. Vi konstaterar att regeringen har gett Boverket
            i uppdrag att komma med förslag på en utvecklad metod för stadsgrönska
            och ekosystemtjänster i urbana miljöer. Vi förutsätter att en
            sådan metod i allt väsentligt inte inskränker det kommunala självstyret,
            liksom att det inte försvårar eller fördyrar kommunernas möjligheter
            till stadsutveckling.
          </p>
          <p xml:id="i-44He2xAYHpgRgxFiNRoq9o">
            Att säkerställa tillgången till parker, skog och andra grönområden
            samt att bevara skyddsvärda miljöer är viktigt för både hälsa
            och natur. Samtidigt måste det alltid finnas en balans mellan
            olika intressen. Tyvärr finns indikationer på att inrättandet
            av naturreservat används som ett verktyg för att hindra bostadsbyggande.
            Eftersom Sverige behöver mer byggbar mark för bostadsbyggande,
            inom och nära dagens tätorter, kan den snabba tillväxten av främst
            kommunalt inrättade naturreservat komma att bli ett växande problem.
            För att undvika att naturreservat bildas på felaktiga grunder
            bör kommuner bara få inrätta naturreservat med godkännande från
            regeringen eller av regeringen utsedd myndighet. Dessutom bör
            tidigare inrättade naturreservat lättare kunna upphävas.
          </p>
          <p xml:id="i-Mp3n1fZqd7XNPDUgJyQiAD">
            Förutom strandskyddsreglerna innehåller miljöbalken starka skyddsinstrument
            och en detaljeringsnivå som fördröjer många planerings- och tillståndsprocesser.
            En större översyn av miljöbalken bör genomföras för att utreda
            möjligheter att främja ökat byggande. I samband med att strandskyddet
            reformeras bör också otydligheter i lagstiftningen i möjligaste
            mån redas ut så att det blir så enkelt som möjligt för den enskilda
            markägaren och kommunen att bedöma vad som är tillåtet och inte.
          </p>
          <head xml:id="i-44XZF3YHa5UtxvUXU1dJTf" type="h3">
            Samordning för ökat och hållbart byggande
          </head>
          <p xml:id="i-HqBESZ2TkNLMKeAAcKwMV4">
            En särskild utredare ska kartlägga kommunernas möjligheter att
            säkerställa att befintliga byggrätter tas i anspråk i enlighet
            med gällande detaljplaner. Om det finns behov av att förstärka
            kommunernas möjligheter i detta avseende, ska utredaren lägga
            fram förslag som tillgodoser behovet. Såvitt vi förstår uppdragets
            direktiv är syftet med utredningen att kommunerna i högre utsträckning
            än i dag ska kunna säkerställa att i detaljplaner tillskapade
            byggrätter tas i anspråk utan onödigt dröjsmål. Vad ”onödigt dröjsmål”
            innebär framgår inte av direktivet, men det är föga långsökt att
            regeringen med detta avser byggaktörerna snarare än kommunala
            handläggningstider eller överklagande­processer. Uppdraget har
            förlängts och ska slutredovisas den 31 maj 2018.
          </p>
          <p xml:id="i-TgVMoo8BRhK2Lwpe1BKF98">
            Mot bakgrund av att regeringen har varit minst sagt sparsmakad
            med att lägga fram förslag till riksdagen som skulle innebära
            förenklingar i plan- och bygglagen och Boverkets byggregler så
            förhåller vi oss skeptiska till att utredningen skulle komma fram
            till något som på riktigt skulle snabba på genomförandet av detaljplaner
            och byggrätter. Snarare är det så att de regelförenklingar som
            regeringen hittills har föreslagit tar fasta på åtgärder som varken
            leder till fler bostäder eller en snabbare process. Det finns
            till och med exempel på förslag från regeringen som leder till
            att bygglovsprocessen kommer att ta längre tid än den redan gör
            i dag.
          </p>
          <p xml:id="i-NfKuxhNG9XWLUrqtMe3mzd">
            Vår utgångspunkt är att planering av markanvändning är nödvändig
            för att skapa förutsättningar för ett långsiktigt hållbart samhälle.
            Städernas tillväxt, välfärden och jobben är beroende av att planeringen
            fungerar väl. När det råder osäkerhet om hur mark får användas
            eller vad som får byggas ökar risken för investerare och priserna
            går upp samtidigt som investeringsviljan går ned. Den rättsosäkerhet
            som följer av dagens regler för planering och byggande är till
            nackdel för både stora byggherrar och enskilda fastighetsägare.
          </p>
          <p xml:id="i-eMbrdxDFgK9ktGEkeUDoR">
            I jämförelse med många andra länder tar planprocesserna också
            mycket lång tid i Sverige. En orsak är att detaljplaner blir mer
            detaljerade än vad som varit avsikten med plan- och bygglagen.
            Mycket som skulle kunna regleras övergripande i översiktsplan
            och i detalj i bygglov har en tendens att hamna även i detaljplaneprocessen.
            Det behövs förändringar i planprocessen både möjliggöra snabbare
            byggnation och minska risken att lagstiftningen används på ett
            sätt som bromsar byggandet.
          </p>
          <p xml:id="i-8KJstSAnRCRVju6G4sks23">
            Vi vill se en förstärkt översiktsplanering och att detaljplanekravet
            begränsas. När det finns en gällande detaljplan ska bygglov i
            normalfallet kunna beviljas utan att en ny detaljplan upprättas,
            under förutsättning att en byggnad inte skiljer sig påtagligt
            från omkringliggande bebyggelse. Detsamma ska gälla om detaljplan
            saknas. Åtgärder behöver vidtas för att begränsa tidsåtgången
            för överklaganden av plan- och byggärenden.
          </p>
          <p xml:id="i-QojghRBRaopyZPHxSEt1Y6">
            I ett läge där enorm bostadsbrist råder över hela Sverige måste
            regeringen ta sitt ansvar för att underlätta för en snabbare byggtakt
            som också kan leda till billiga bostäder. En stor del i detta
            finns att hämta i omfattande regelförenklingar, något det åtminstone
            på papperet verkar råda konsensus kring i riksdagen. Regeringen
            skulle därför kunna lägga fram ett flertal förslag om regelförenklingar
            till riksdagen som skulle vinna majoritet redan i dag. Men i stället
            väljer regeringen att fortsätta med en dyr och missriktad subventionspolitik
            som ingen har efterfrågat. Det är en beklaglig brist på insikt
            om verklighetens utmaningar inom bostadspolitiken.
          </p>
          <head xml:id="i-3uMyiun42aCCu4RRkDNeLa" type="h3">
            Arkitektur, form och design för hållbara gestaltade livsmiljöer
          </head>
          <head xml:id="i-ATufT3TLdAXZ5n5mY3EN9S" type="h1">
            I propositionen Politik för gestaltad livsmiljö (prop. 2017/18:110)
            föreslår regeringen att
          </head>
          <p xml:id="i-PDV1N9qcFzUWnARhEeDfrS">
            arkitektur, form och design ska bidra till ett hållbart, jämlikt
            och mindre segregerat samhälle med omsorgsfullt gestaltade livsmiljöer,
            där alla ges goda förutsättningar att påverka utvecklingen av
            den gemensamma miljön.
          </p>
          <head xml:id="i-WoemwtmcSgr1kuRscEuKDo" type="h1">
            Detta är problematiskt på flera sätt.
          </head>
          <p xml:id="i-SUHd6J575GsSbMTwT8D8pb">
            Som mål inom samhällsbyggnadsområdet är det alltför komplext
            och öppet för tolkningar. Det riskerar att ytterligare försvåra
            en redan i dag dåligt fungerande plan- och byggprocess. Det den
            svenska byggsektorn behöver är inte fler politiska mål och inriktningar
            att ta hänsyn till, oaktat hur vällovliga dessa är.
          </p>
          <p xml:id="i-QLWUHsJsHFW1TKcyNndqj9">
            Som kulturpolitiskt mål är det än mer problematiskt. Kulturpolitiken
            får aldrig reduceras till ett verktyg för att lösa andra problem
            i samhället. Politiken måste ge utrymme till arkitektur, form
            och design som utmanar maktens vilja, även när makten vill gott.
          </p>
          <p xml:id="i-4Z4bb58B6jR451qmMXnRVh">
            Vi menar att det är viktigt att ett övergripande mål är kort
            och kärnfullt. Utredningen som låg till grund för propositionen
            hade ett förslag till övergripande mål som vi anser är väl övervägt
            och något som vi ställt oss bakom.
          </p>
          <p xml:id="i-TNqyKznb94ujH2DrbkvuRu">
            I sammanhanget vill vi lyfta att Sverige behöver en mer industrialiserad
            byggprocess än i dag. Fler hus än i dag ska kunna byggas med standardiserade
            komponenter, och fler serietillverkade hus måste kunna byggas
            i hela landet. Inte minst flerbostadshus. Serietillverkade hustyper
            bör kunna ha en snabb planprocess. Utredningen om bättre konkurrens
            för ökat bostadsbyggande beskriver att större volymer och möjligheter
            att bygga bostäder för hela landet skulle kunna underlätta för
            utländska byggentreprenörer att etablera sig och/eller lämna anbud
            vid allmännyttans upphandling av bostäder.
          </p>
          <p xml:id="i-gCwZj15RAJHuih4Cn1yPK">
            Självklart ska det kunna finnas olika krav på exempelvis gestaltning
            beroende på var byggnationen ska uppföras. Men det vore en stor
            fördel om sådana krav i ökad utsträckning kunde koordineras mellan
            kommuner så att ett typhus som kan uppföras i en sorts område
            i en stad också kan uppföras i motsvarande typ av område i en
            annan stad. Exempelvis skulle förslaget kunna innebära att varje
            kommunal byggnadsnämnd inte behöver detaljgranska serietillverkade
            hus.
          </p>
          <head xml:id="i-QbwWecopAHwv7hLwak4Q99" type="h3">
            Innovativt och hållbart byggande
          </head>
          <p xml:id="i-P1GdW5Hc5w6BsdHg8UU3aV">
            Även om det fortfarande finns många utmaningar kvar att lösa
            för att mota bostadsbristen har möjligheten att bygga snabbt,
            effektivt och hållbart aldrig varit bättre än i dag. En väl fungerande
            marknad stimulerar att ny och effektiv teknik för att bygga används.
            Som ett komplement anser vi att även innovativt byggande bör främjas
            genom att möjliggöra och stimulera till fler undantag från PBL
            för nytt innovativt byggande. Syftet ska vara att främja utveckling
            eller användning av en ny eller väsentligt förbättrad vara, tjänst
            eller process och som främjar ett innovativt byggande.
          </p>
          <p xml:id="i-FNFNnGznPL7YJku9DDT3Uu">
            Sammanfattningsvis tvingas vi konstatera att regeringens politik
            för hållbara städer och för ett snabbare och mer effektivt bostadsbyggande
            inte är mycket mer än ett luftslott. Ambitionen må vara lovvärd,
            men de olika delmålen står delvis i konflikt med varandra, vilket
            kommer att leda till svårigheter ute hos kommunerna om hur dessa
            ska tolkas och om något ska prioriteras före något annat. Därtill
            har regeringen under hela mandatperioden agerat utan handlingskraft
            när det handlar om att lägga fram reformförslag som skulle leda
            till att öka bostadsbyggandet och komma till rätta med den dysfunktionella
            bostadsmarknaden. Regeringens skrivelse Strategi för Levande städer
            visar tyvärr inte heller på någon kommande ambitionshöjning i
            detta avseende. Avslutningsvis ser vi dock fram emot att ta del
            av resultatet av de pågående utredningar som regeringen hänvisar
            till i sin skrivelse. Vår förhoppning är att delar av dessa trots
            allt kan leda till blocköverskridande överenskommelser för en
            långsiktigt hållbar utveckling av landets städer.
          </p>
        </div>
        <div xml:id="i-5xtcqpYHtYfG8SAwqaH7t6" type="signatureBlock">
          <list xml:id="i-12fyDea8biPDcCDKm95gSH">
            <item xml:id="i-JizUQk15wudaimUVtvcSsT" type="signature">
              Mats Green (M)
            </item>
            <item xml:id="i-5L4uQPEZUQyArVB29h8c77" type="signature">
              Carl-Oskar Bohlin (M)
            </item>
            <item xml:id="i-7EtsT1HXoas54QWaJhk5oM" type="signature">
              Cecilie Tenfjord-Toftby (M)
            </item>
            <item xml:id="i-BTPyXkC9zHMPMbYVSt89Bb" type="signature">
              Lars Beckman (M)
            </item>
          </list>
        </div>
      </div>
    </body>
  </text>
</TEI>
