<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-FöU-00203">
  <teiHeader>
    <fileDesc>
      <titleStmt>
        <title>Säkerhets- och försvarspolitiken</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhets- och försvarspolitiken</title>
          <idno type="rdwebb">G902Fö203</idno>
          <rs type="number">Fö203</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/G902Fö203/text</ref>
          <ref type="dokument_url_html">http://data.riksdagen.se/dokument/G902Fö203</ref>
          <ref type="dokumentstatus_url_xml">http://data.riksdagen.se/dokumentstatus/G902Fö203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QfFT34W1QHkGJP7fmDzsfK" type="signed"/>
        <correspContext corresp="i-QfFT34W1QHkGJP7fmDzsfK">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_fö_203/mot_198586_fö_203-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198586/mot_198586_fö_203/mot_198586_fö_203-001.pdf"/>
          <p>
            Motion till riksdagen 1985/86:Fö203 Lars Werner m. fl. (vpk)
          </p>
          <p>
            Säkerhets- och försvarspolitiken
          </p>
          <p>
            ÅN
          </p>
          <p>
            BI BB Mot.
          </p>
          <p>
            1985/86 Fö203 —206
          </p>
          <p>
            Säkerhetspolitiken
          </p>
          <p>
            Det är förvånande att det både i utrikesdepartementets och försvarsdepar-
            tementets analys av det säkerhetspolitiska läget, så som det kommer
            till uttryck i resp. delar av budgetpropositionen 1986, ges så
            litet utrymme åt Sveriges internationella beroenden utanför den
            snävt militärpolitiska sek- torn. Det är en brist, som ger ett
            snett anslag åt de fortsatta resonemangen. Om man avfärdar problemet
            på några få rader, så som sker i det säkerhets- politiska avsnittet
            i försvarsdepartementets budgetbilaga, blir försvars- diskussionen
            som vanligt snävt inriktad på den militära sektorn. I 1984 års
            försvarskommittés betänkande Svensk säkerhetspolitik inför 90-talet
            (SOU 1985:23) finns dock ett jämförelsevis omfattande material
            om Sveriges eko- nomiska beroenden. Det hade varit välgörande
            om åtminstone en del av dessa viktiga samband hade berörts i budgetpropositionen.
            Problemen har ju inte blivit mindre sedan försvarskommittén avlämnade
            sitt betänkande. Tvärtom har den alltmer hårdnande attityden från
            USA:s sida när det gäller t. ex. embargopolitiken för högteknologi
            skärpt proble- matiken. Det har gått så långt att svenska företag,
            som till punkt och pricka följer svensk lagstiftning, kan bli
            utsatta för repressalier från USA, ådömas skadestånd av dess myndigheter
            och i värsta fall helt enkelt tvingas upphöra med sin verksamhet
            om de inte följer USA:s bestämmelser. Detta är det mest flagranta
            exemplet på hur Sveriges beroende av de västliga industrista-
            terna ständigt ökar. Det gäller inte bara inom data- och elektronikområdet
            utan också inom alla andra områden av handel och teknikutbyte.
            Vilken inverkan detta får på Sveriges alliansfrihet i fred och
            neutralitet i händelse av krig, är dock något som förbigås med
            tystnad i årets budgetproposition. Det är en klar försämring jämfört
            med förra årets upplaga, där det på många ställen åtminstone framskymtade
            en oro för utvecklingen. Det säger sig självt att en bedömning
            av vårt lands säkerhetspolitiska situation inte kan utelämna eller
            gå förbi dessa viktiga beroenden. De på- verkar också direkt materielanskaffningen
            till det militära försvaret. Det är en absolut nödvändighet att
            Sverige försöker att i största möjliga omfatt- ning frigöra sig
            från inflytandet från USA och NATO när det gäller an- skaffning
            av viktig materiel till det svenska militära försvaret. Det kan,
            som vpk under många år påpekat, inte ske utan en omstrukturering,
            som tar större hänsyn till Sveriges nationella intressen. Om så
            inte sker kommer vårt lands beroende att ytterligare öka till
            dess tesen om alliansfrihet blir ett
          </p>
          <p>
            I Riksdagen 1985/86. 3 saml. Nr Fö203— 206
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-002.pdf"/>
          <p>
            uttalande utan verkligt innehåll. I föregående års försvarsmotion
            från vpk (1984/85:984) påpekades hur principen om materielanskaffning
            för det svenska försvaret, som senast fastslagits i 1982 års försvarsbeslut,
            urholkas av samarbetet med NATO inte minst genom projekt som JAS.
            Liknande stora samarbetsobjekt måste undvikas i framtiden om Sveriges
            deklaratio- ner om alliansfrihet och neutralitet skall tas på
            allvar. Riksdagen måste på ett helt annat och bestämdare sätt
            än tidigare upp- märksamma hur det ekonomiska, tekniska och handelspolitiska
            beroendet till USA och NATO-alliansen påverkar och styr Sveriges
            försvars- och sä- kerhetspolitik. De antydningar till uppmärksamhet
            av dessa problem som fanns i förra årets budgetproposition, men
            som i år lyser med sin frånvaro, måste på nytt lyftas fram. Riksdagen
            bör begära att regeringen utvecklar och redovisar hur detta beroende
            skall minskas. Beträffande säkerhetspolitiken i övrigt, internationella
            motsättningar, rustningar osv. och Sveriges roll i dessa sammanhang,
            redovisar vpk sin syn i en särskild motion om säkerhetspolitik
            och nedrustning.
          </p>
          <p>
            Det sårbara samhället
          </p>
          <p>
            Vpk har sedan slutet av 1970-talet förgäves försökt få till stånd
            en seriös debatt om sårbarheten i det svenska samhället, och dess
            inverkan på vårt totalförsvar och beredskap. Dessa förslag har
            alltid avvisats med att Sverige har ”ett väl balanserat totalförsvar”.
            Mot bakgrund av de senaste årens erfarenheter och den ökade uppmärksamheten
            på sårbarhetsproblemen, inte minst från de civila totalförsvarsgrenarna,
            torde ett sådant påstående i dag inte vara gångbart. I det tidigare
            nämnda betänkandet från försvars- kommittén finns en förtjänstfull
            uppräkning av problemen. Det återstår att se om det finns någon
            politisk vilja att på allvar gripa sig an med dessa viktiga frågor.
            Som vpk många gånger tidigare har påpekat är det meningslöst att
            tala om ökad eller minskad försvarsförmåga enbart i termer av
            ökade eller minskade militära anslag. Om det inte finns ett fungerande
            civilt samhälle bakom den militära organisationen, hjälper det
            inte hur välbeväpnad och välorganiserad den än är. I samband med
            det senaste elavbrottet och tra- fiksvårigheterna i Västsverige
            i vinter har just dessa slutsatser dragits på flera håll. Inför
            1987 års försvarsbeslut måste sårbarhetsfrågorna och hur de skall
            bemästras få en helt annan tyngd i den samlade totalförsvarsdebatten.
            De begränsade resurser vi har kan inte få användas enbart till
            nya militära anslag. Överförande av resurser från militäranslagen
            till det civila samhäl- let, en ”omrustning” måste på nytt aktualiseras.
            Men problemen går inte att lösa enbart genom att föra över resurser
            från den militära sektorn till totalförsvarets civila delar. Det
            är inte bara en fråga om att förbereda sig för krig och stärka
            beredskapen. Det gäller hela sam- hällsutvecklingen, hur vi vill
            att vårt land skall utvecklas eller underutveck- las. De krafter
            som vill ha en ohämmad utveckling på kapitalets och vinster- nas
            villkor är desamma som alltid pläderar för ökade militära anslag
            och en stor och dyr militärapparat som ett medel att höja den
            nationella säkerheten och självständigheten. Det är denna samverkande
            effekt som måste obser-
          </p>
          <p>
            Mot. 1985/86 Fö203
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-003.pdf"/>
          <p>
            veras, så att försvarspolitiken inte används för att främja intressen,
            som i grund och botten inte är ett dugg intresserade av att slå
            vakt om Sveriges självständighet utan helst såg att vi inrangerades
            i NATO och blev en av USA:s delstater. Därför är sårbarhetsaspekterna
            i försvarsfrågan viktigare än på något annat område i samhället.
            Här ställs problemen på sin spets och det blir klart vilka satsningar
            och vilken utveckling som bäst främjar vårt lands oberoende och
            motståndskraft. Inför 1987 års försvarsbeslut måste de som ser
            militär upprustning som ett medel att stärka kapitalets makt i
            Sverige ta ställning för ett annat totalförsvar än det vi har
            i dag. Om så inte sker, om inte de senaste årens negativa utveckling
            med ökad sårbarhet, högre militä- ra anslag och ökat utlandsberoende
            bryts, kommer Sverige inte att kunna upprätthålla sin alliansfrihet
            och därmed inte heller sin neutralitet. Alla försvarsdebattörer
            och andra intresserade inom eller utom riksdagen måste ta ställning
            till försvarsfrågan utifrån dessa förutsättningar och medverka
            till verklighetsbetonad debatt och vettiga beslut i frågan om
            sårbarhet, mot- ståndskraft och självständighet.
          </p>
          <p>
            Det militära försvaret
          </p>
          <p>
            Allmänt
          </p>
          <p>
            Som redan påpekats finns det inte något nytänkande eller ansatser
            till nå- gon djupare analys i årets budgetproposition på försvarssidan.
            I avvaktan på 1987 års försvarsbeslut får allt rulla på i gamla
            och utnötta hjulspår. Efter socialdemokraternas uppgörelse med
            de borgerliga partierna om kraftigt höjda militärutgifter för
            de sista tre åren av den innevarande fem- åriga programplaneperioden,
            verkar det t. o. m. som om den socialdemo- kratiske försvarsministern
            anser att de ekonomiska problemen med JAS- projektet skulle vara
            lösta. Vpk vill än en gång påpeka att de synpunkter och den kritik
            som partiet framförde i samband med 1982 års försvarsbeslut och
            de borgerliga och socialdemokratiska besluten om JAS-projektet
            samma år resp. 1983 har visat sig vara fullt berättigade. Kritiken
            formulerades i följande huvud- punkter: 1. Det finns inte plats
            för ett fortsatt välutbildat och välutrustat värn- pliktsförsvar
            och JAS inom nuvarande (1982 års) ekonomiska ramar. 2. JAS-projektet
            kommer att ta i anspråk oproportionerligt stora andelar av den
            militära budgeten till förfång för andra viktiga sektorer och
            dess kostnader kommer att öka. 3. Strukturrationaliseringarna
            inom fredsorganisationen kommer att få negativa verkningar inom
            krigsorganisationen. 4. Sårbarheten i det svenska samhället kommer
            att öka och kommer inte att kunna motverkas genom höjda militära
            anslag. På alla dessa punkter har vpk fått rätt. Genom fyrpartiuppgörelsen
            har vi fått en kraftig höjning av militäranslagen. Det har räddat
            JAS, men viktig materielanskaffning och förnyelse inom armén har
            inte kunnat genomfö- ras. Neddragningar och försämringar, både
            kvantitativt och kvalitativt,
          </p>
          <p>
            + Riksdagen 1985/86. 3 saml. Nr Fö203— 206
          </p>
          <p>
            Mot. 1985/86 Fö203
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-004.pdf"/>
          <p>
            inom den på allmän värnplikt baserade krigsorganisationen pågår
            för fullt. Ingenting har gjorts eller ens planerats för att minska
            sårbarheten, varken inom den militära eller civila sektorn.
          </p>
          <p>
            Vpk:s syn
          </p>
          <p>
            Vpk anser att Sverige bör ha ett militärt försvar byggt på allmän
            värnplikt för män och försvarsplikt i övrigt för alla medborgare.
            Men vpk anser också att det svenska militära försvaret måste få
            en annan struktur, som ger ett ökat nationellt oberoende. Denna
            syn har partiet utvecklat i riksdagsmotio- ner, programskrifter
            och i andra sammanhang under en följd av år. Den innebär i korthet
            en minskad satsning på flygvapnet, där partiet konsekvent sagt
            nej till miljardsatsningarna på utveckling av nya militära flygplan,
            senast JAS. Försvarsvärdet av några hundra flygplan mer eller
            mindre är ringa i förhållande till de kostnader, som sådana projekt
            drar med sig. Några satsningar på nya militärflygplan efter JAS
            bör inte få ske. Det är en ståndpunkt, som också förfäktades från
            socialdemokratiskt håll i samband med besluten om anskaffning
            av JAS. Huruvida detta fortfarande gäller är tveksamt med tanke
            på uttalanden som senare gjorts av olika försvarspoliti- ker inom
            SAP. Men det är dags att välja mellan ett bra, nationellt baserat
            värnpliktsförsvar och ett utlandsberoende och sårbart flygvapen
            av den typ Sverige har i dag. Att det är ett NATO-intresse, också
            uttryckt av norska militärer, att Sverige upprätthåller något
            slags ”sköld” i form av flygplan har ingenting med Sveriges nationella
            försvarspolitik att göra. Vpk har länge ifrågasatt försvarsvärdet
            av sådana dyrbara och sårbara förband som pansarbrigaderna. Anskaffning
            av nya stridsvagnar för att upprätthålla dessa enheter börjar
            nu också ifrågasättas på allt flera håll också inom den militära
            ledningen. Enligt vpk:s mening bör resurser i stäl- let satsas
            på effektivt pansarvärn, där ny teknik ger stora fördelar åt en
            militär organisation inriktad på försvar, som den svenska ju skall
            vara. I samband med ubåtskränkningarna har marinens organisation
            och re- surser kommit i blickpunkten. Här har flygets expansion
            spelat stor roll. Det har, precis som när det gäller värnpliktsförsvarets
            utveckling, inte fun- nits tillräckligt mycket kvar när gökungar
            som Viggen och JAS tagit sitt. Men, som vpk många gånger också
            påpekat, Sverige kommer aldrig att ha möjlighet att militärt bevaka
            och försvara landets långa kuster. Här liksom inom alla andra
            områden, behöver det civila samhället stärkas. Mycket har talats
            om levande skärgårdar, men litet har blivit gjort. Vpk har i motioner
            under tidigare år pläderat för ökade satsningar på statlig civil
            verksamhet, som t. ex. bättre kustbevakning, återupprättande av
            indragna lots- och fyr- platser och andra sådana åtgärder. Men
            rationaliseringarna och indrag- ningarna inom den statliga sektorn
            fortsätter, medan det å andra sidan ropas högt på ökade militära
            anslag till marinen för att förbättra bevakning och övervakning.
            Det finns ingen logik i ett sådant handlingssätt. Nu har en utredare
            föreslagit en sammanslagning av sjöfartsverket och kustbevak-
            ningen, trots att det från personalorganisationer och andra håll
            visats hur olika uppgifterna är och hur olämplig resp. utrustning
            är för att användas i samordnade uppgifter.
          </p>
          <p>
            Mot. 1985/86 Fö203
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-005.pdf"/>
          <p>
            Det talades också i samband med ubåtskränkningarna om upprättande
            av ett marint hemvärn. En sådan organisation förutsätter väl en
            bofast befolkning i skärgårdarna? Men om detta och denna organisation
            har se- dan inte mycket hörts, naturligtvis inte heller i årets
            budgetproposition. Vpk anser att talet om levande skärgårdar måste
            få ett reellt innehåll och det förutsätter åtgärder för att stödja
            och hjälpa dem som vill bo kvar i dessa regioner. Riksdagen bör
            hos regeringen begära besked i dessa frågor. En annan viktig fråga
            i försvarsdebatten, som vpk också länge försökt aktualisera och
            som i allra högsta grad har med sårbarheten att göra, är uthålligheten
            och underhållssäkerheten i det svenska militära försvaret. Hur
            ser den militära organisationen ut efter två —fyra veckors försvars-
            strid? Hur många flygplan återstår? Hur många stridsvagnar? Vilka
            briga- der, bataljoner och kompanier kan reorganiseras? Hur fungerar
            det civila samhällets viktiga uppgifter inom energiförsörjning,
            transporter, livsme- delsproduktion och sjukvård? Varför diskuteras
            aldrig dessa viktiga frå- gor? Det är självklart att någon nyproduktion
            av stridsvagnar och ännu mindre flygplan inte är möjlig. Hur skall
            då försvaret bedrivas i fortsätt- ningen när några alternativa
            åtgärder eller satsningar på en mera uthållig struktur inte görs
            i dagsläget? Det är hög tid att försvarsdebattörer i skilda läger
            lyfter fram dessa problem och inte upprätthåller myter om krig
            och försvar som om det vore fråga om en manöver i fred. Det bör
            också på ett tydligare sätt göras klart att något ”försvar” mot
            kärnvapen inte existerar.
          </p>
          <p>
            JAS-projektet
          </p>
          <p>
            När det gäller JAS är den redogörelse som lämnas i budgetpropositionen
            mycket summarisk och säger över huvud taget ingenting om försvarseffek-
            ten av detta mångmiljardprojekt. Vilka bedömningar gör regeringen
            av det som hittills hänt? Helt klart är ju att projektet är långt
            ifrån vad som utlova- des när besluten fattades 1982 och 1983.
            Hur stor är tidsfördröjningen och vad kommer den att kosta? Vad
            menas med att arbetet med motorn, den komponent som kanske var
            utsatt för mest kritik, fortsätter i stort enligt plan? Vad ligger
            i att FMV bedömer att IG JAS har underskattat kvarvaran- de problem?
            Hur är det med beväpningen? När skall projektet anpassas till
            den lägre kostnadsram som var en förutsättning för det socialdemokratiska
            beslutet 1983? Vilka arbetstillfällen mera precist har skapats
            genom JAS och vilka har flyttats från en ort till en annan och
            därigenom skapat arbets- löshet på nya platser? Frågetecknen är
            många och den s. k. redogörelsen i budgetpropositionen ger inga
            tillfredsställande svar. En mera preciserad och detaljerad redovisning
            från regeringens sida måste göras. Vpk har varit och är motståndare
            till JAS-projektet. Det är en olycka för Sverige, för svensk försvarsförmåga
            och snedvrider ytterligare den utveck- ling mot ökad sårbarhet
            och utlandsberoende som påpekats ovan. Att av- bryta projektet
            torde dock inte vara möjligt utan vittgående verkningar både ekonomiskt
            och när det gäller arbetstillfällen. Däremot kan stora vins- ter
            för framtiden göras om en ordentlig utvärdering av vad som hittills
            hänt genomförs och om en neddragning av projektets omfattning
            redan nu bör- jar planeras. Antalet plan kan minskas och någon
            fortsättning efter sekel-
          </p>
          <p>
            Mot. 1985/86 Fö203
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-006.pdf"/>
          <p>
            skiftet bör inte komma i fråga. Liksom Viggenprojektet på sin
            tid halvera- des när kostnader och andra konsekvenser stod klara,
            bör det vara möjligt att kraftigt minska skadeverkningarna av
            de olyckliga besluten om JAS genom en neddragning av ambitionerna.
            Riksdagen bör begära en sådan utvärdering och neddragning av regeringen.
          </p>
          <p>
            Militära anslag
          </p>
          <p>
            För det militära försvaret i övrigt hävdar vpk mot bakgrund av
            resone- mangen om beroende och sårbarhet att ett nytänkande och
            en omstrukture- ring i samband med 1987 års försvarsbeslut är
            helt nödvändigt. Inför ett enskilt budgetår är det emellertid
            som vpk också åtskilliga gånger sagt, svårt att genomföra några
            avgörande förändringar. Med tanke på den kraftiga höjningen av
            militärutgifterna som fyrpartiöverenskommelsen innebar, finns
            det dock möjlighet att dra in en del av de militära anslagen.
            Detta är så mycket mer motiverat som budgeten i övrigt inte visar
            någon som helst hänsyn till andra och betydligt angelägnare behov
            i samhället. Vpk föreslår därför att anslaget F 19. Reglering
            av prisstegringar för det militära för- svaret i bilaga 6 till
            budgetpropositionen halveras, vilket innebär en minsk- ning av
            militärutgifterna med 1 miljard kronor.
          </p>
          <p>
            Det civila försvaret
          </p>
          <p>
            Det är tillfredsställande att de civila totalförsvarsgrenarna
            ägnas större uppmärksamhet och intresse i försvarsbudgeten, än
            vad som tidigare varit fallet. Det är en förändring till det bättre
            och visar att den kritik som vpk och andra riktat mot det ensidiga
            militära tänkandet i den svenska försvarspla- neringen varit riktig.
            Samordningen av de civila försvarsansträngningarna som skett och
            som förhoppningsvis kommer att öka genom omorganisatio- nen av
            ÖEF till ÖCB är i högsta grad önskvärd. Den utvecklingen måste
            fortsätta och vpk är för sin del inte främmande för en civil topporganisation
            inom totalförsvarets civila del, en civil ÖB. Samtidigt måste
            integreringen civilt-militärt fortsätta på det civila sam- hällets
            villkor. Alla militära myndigheter och organisationer som har
            paral- lella uppgifter med motsvarande civila organ, kan med fördel
            inordnas i dessa. Den militära sektorn bör inte få leva ett eget
            liv vid sidan om det övriga samhället och skapa sina egna myndigheter
            och regler. Detta är sedan länge vpk:s uppfattning i fråga om
            totalförsvaret och tillsammans med åsikterna om behovet av att
            minska utlandsberoende och sårbarhet den enda framkomliga vägen
            om man vill skapa ett nationellt försvar på alla plan. Inför 1987
            års försvarsbeslut bör en sådan inriktning och utveck- ling av
            det civila försvaret påbörjas. Detta kräver ökade ekonomiska resurser
            till de civila totalförsvarsgre- narna. Det är symptomatiskt att
            det positiva som ligger i det ökade intresset för dem i årets
            budgetproposition endast uttrycks i ord och inte i ekonomis- ka
            förbättringar. Men om den samordning och den ökade betydelse alla
            vill ge åt dem skall komma till stånd måste också deras anslag
            öka. Det gäller
          </p>
          <p>
            Mot. 1985/86 Fö203
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-007.pdf"/>
          <p>
            särskilt administration, ledning och samordning. Till att börja
            med bör därför anslagen G 1—G 3 under rubriken Civil ledning och
            samordning räknas upp med de belopp som begärts av resp. myndighet,
            ÖEF och civil- befälhavarna. Likaså bör civilförsvaret erhålla
            begärt anslag, som det an- getts av utredningen om statens räddningsverk,
            under H 1. Befolknings- skydd och räddningstjänst.
          </p>
          <p>
            Hemställan
          </p>
          <p>
            Med hänvisning till det anförda yrkas I. att riksdagen hos regeringen
            hemställer om en redovisning av hur USA:s embargopolitik påverkar
            de svenska försvarsåtgärderna, 2. att riksdagen hos regeringen
            hemställer om förslag hur utlands- beroendet vid anskaffning av
            militär materiel skall minskas, 3. att riksdagen uttalar att sårbarhetsaspekterna
            måste beaktas långt mer än tidigare inför 1987 års försvarsbeslut
            och att en ”omrust- ning” från militär till civil sektor bör ske
            inom totalförsvaret, 4. att riksdagen uttalar att någon planering
            för ett nytt svensktill- verkat militärflygplan efter JAS inte
            får ske, 5. att riksdagen hos regeringen begär förslag om avveckling
            av de svenska pansarbrigaderna och hur de skall ersättas med en
            organisa- tion utan stridsvagnar, 6. att riksdagen hos regeringen
            hemställer om åtgärder för att åter- skapa ”en levande skärgård”,
            7. att riksdagen uttalar att någon sammanslagning av kustbevak-
            ningen och sjöfartsverket inte bör komma till stånd, 8. att riksdagen
            hos regeringen hemställer om åtgärder för att sna- rast organisera
            det tidigare omtalade marina hemvärnet, 9. att riksdagen hos regeringen
            hemställer om redovisning av hur underhåll och därmed uthållighet
            är tänkt att fungera i en krigssitua- tion med nuvarande militära
            organisation, 10. att riksdagen hos regeringen begär en utförligare
            redovisning av JAS-projektets effekter än vad som ges i budgetpropositionen,
            med sikte på en neddragning av projektet enligt motionens förslag,
            11. att riksdagen beslutar att anslaget i proposition 1985/86:100
            bil. 6, F 19. Reglering av prisstegringar för det militära försvaret,
            minskas med 1 000 000 000 kr. till 1 000 000 000 kr., 12. att
            riksdagen beslutar att anslaget i proposition 1985/86:100 bil.
            6, G 1. Överstyrelsen för civil beredskap: Förvaltningskostnader,
            ökas med 1 658 000 kr. till 33 758 000 kr., 13. att riksdagen
            beslutar att anslaget i proposition 1985/86:100 bil. 6, G 2. Civil
            ledning och samordning, ökas med 5 819 000 kr. till 41 679 000
            kr., 14. att riksdagen beslutar att anslaget i proposition 1985/86:100
            bil. 6, G 3. Civilbefälhavarna, ökas med 1 308 000 kr. till 20
            428 000 kr.,
          </p>
          <p>
            Mot. 1985/86 Fö203
          </p>
          <pb facs="riksdagen-motions-pdf/data/198586/mot_198586_fö_203/mot_198586_fö_203-008.pdf"/>
          <p>
            15. att riksdagen beslutar att anslaget i proposition 1985/86:100
            bil.6, H 1. Befolkningsskydd och räddningstjänst, ökas med 23
            000 000 kr. till 481 000 000 kr.
          </p>
          <p>
            Stockholm den 27 januari 1986
          </p>
          <p>
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk)
          </p>
          <p>
            Oswald Söderqvist (vpk)
          </p>
          <p>
            Mot. 1985/86 Fö203
          </p>
        </div>
      </div>
    </body>
  </text>
</TEI>
