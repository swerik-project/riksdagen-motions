<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-BoU-00276">
  <teiHeader>
    <fileDesc>
      <titleStmt>
        <title>Marknadshyror</title>
        <author corresp="i-9Rr7JqtzHpZv84evqPH4D8">av Karin Enström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Marknadshyror</title>
          <idno type="rdwebb">GP02Bo276</idno>
          <rs type="number">Bo276</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GP02Bo276/text</ref>
          <ref type="dokument_url_html">http://data.riksdagen.se/dokument/GP02Bo276</ref>
          <ref type="dokumentstatus_url_xml">http://data.riksdagen.se/dokumentstatus/GP02Bo276</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FweonCwonttKb1W9CT8BEB" type="signed"/>
        <correspContext corresp="i-FweonCwonttKb1W9CT8BEB">
          <note type="signatory" corresp="i-9Rr7JqtzHpZv84evqPH4D8"/>
        </correspContext>
        <correspAction xml:id="i-TC6WjWCavnTbS5fpDLFiJ2" type="referral">
          <date when="2001-10-11"/>
        </correspAction>
        <correspAction xml:id="i-5EBsmsz8MF5Ji6VJwwZYD3" type="dismissal">
          <date when="2001-10-11"/>
        </correspAction>
        <correspAction xml:id="i-FvwjrvUAM9eB53QsVqxuzN" type="termination">
          <date when="2001-10-05"/>
        </correspAction>
        <correspAction xml:id="i-BwrtByNEM6NavAaJsxxiuH" type="submission">
          <date when="2001-10-05"/>
        </correspAction>
        <correspAction xml:id="i-PuJWqKaFtH35fkPCeRyto6" type="numbering">
          <date when="2001-10-05"/>
        </correspAction>
        <correspAction xml:id="i-Wiswv7oWT6iUsJ4uc3Thti" type="proposed_referral">
          <date when="2001-10-05"/>
        </correspAction>
        <correspAction xml:id="i-5KYMPVeC2emdVdZ76zq4i9" type="committee_proposal">
          <date when="2001-10-05"/>
        </correspAction>
        <correspAction xml:id="i-Vd7DUJAZH5HzBSgVyPVjEo" type="reviewing">
          <date when="2001-10-05"/>
        </correspAction>
        <correspAction xml:id="i-CCieJc9YRhPvSYJRfxMAwn" type="registration">
          <date when="2001-10-05"/>
        </correspAction>
        <correspAction xml:id="i-MphswUJJutyamQDcKD41yC" type="assigned"/>
        <correspContext corresp="i-MphswUJJutyamQDcKD41yC">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Bo_0276/mot_200102_Bo_0276-0001.pdf"/>
      <div xml:id="i-J6Rz9ghQEV2Bqm3anffkKS" type="motHeader">
        <div xml:id="i-uy8VLan5AwiKAfRrzKhDT" type="motTitle"/>
        <div xml:id="i-7uGsG8dma31Gd3yQWfEmMZ" type="motSubmissionInfo"/>
      </div>
      <div xml:id="i-7DcRS3XSfPM8hGhf4XDsWj" type="motBody">
        <div xml:id="i-FUgNYXpAN7YAmKZFsuvXBt">
          <p xml:id="i-A55bPFbuLQsp9z6JtUt8Z3">
            20
          </p>
          <p xml:id="i-M9xPjESUYpq2G7Tfb2Y5Qr">
            2001/02 mnr: Bo276 pnr: m1718
          </p>
          <p xml:id="i-WyL4vZwjBBHaLHWS1RGL3Y">
            Motion till riksdagen 2001/02:B0276
          </p>
          <p xml:id="i-VxZtj2jXtth3ukv5WPVFHS">
            av Karin Enström (m)
          </p>
          <p xml:id="i-MoKrP9sDxMRMJqqzSjydxR">
            Marknadshyror
          </p>
          <p xml:id="i-NWTPr3mpFCLuipziajrSb7">
            Förslag till riksdagsbeslut
          </p>
          <p xml:id="i-V8AhfVN1QXs8qnYyPhhTjb">
            1. Riksdagen tillkännager för regeringen som sin mening vad som
            i motionen anförs om att på sikt införa marknadshyror. 2. Riksdagen
            begär att regeringen lägger fram förslag till ändring av hyreslagen
            för att möjliggöra marknadshyror vid nyproduktion av hyresbostäder.
          </p>
          <p xml:id="i-WkiewJwaLNfrpxkfu5kjrp">
            Motivering
          </p>
          <p xml:id="i-Q3hveuX8iKEBGQdVwKCtTy">
            I en planekonomi finns det alltid köer. Det spelar ingen roll
            om planekonomin, likt Sovjetunionen, hade världens största naturresurser
            och mest bördiga åkermark. Utanför mataffärerna köade människor
            ändå för att kanske kunna köpa en bit bröd. Problemet var inte
            att landet saknade möjligheter att producera bröd, tvärtom. Problemet
            var planekonomin. Inom alla områden där fri konkurrens och fri
            prisbildning inte tillåts uppstår köer. Paradoxalt nog beror detta
            ofta på att planekonomin lagt en prisreglering, som syftar till
            att hålla prisnivåerna låga till förmån för konsumenterna. Men
            resultatet blir ofta högre priser, på längre sikt, och långa köer
            där det genast uppstår svarta marknader. De reella priserna blir
            då högre än vad de skulle ha varit på en fri marknad och med den
            viktiga skillnaden att rättssäkerheten förstås är obefintlig på
            en svart marknad. Tyvärr har vi i Sverige vissa områden av samhället
            där det råder plan- ekonomi. Det offentliga står för finansiering
            och produktion, eller reglerar sönder en marknad så att den upphör
            att fungera fritt. Sjukvård, skola, barnomsorg är exempel där
            det offentliga tagit på sig att ansvara för såväl finansiering
            som nästan all produktion. Skälet är att vi vill att alla människor
            i Sverige skall ha tillgång till dessa saker efter behov, men
            systemen blir ofta onödigt dyra, stereotypa, byråkratiska och
            dåligt individanpassade. Det mest upprörande exemplet är förstås
            sjukvården. Människor som betalat världens högsta skatter kan
            i dag få vänta flera år på
          </p>
          <pb facs="riksdagen-motions-pdf/data/200102/mot_200102_Bo_0276/mot_200102_Bo_0276-0002.pdf"/>
          <p xml:id="i-zQBuXUpEVcJXGMcxswr4j">
            2001/02:B0276
          </p>
          <p xml:id="i-HVf7cmcQ6FiadvXQVPGhuS">
            21
          </p>
          <p xml:id="i-GP9chWKUQDCh934jCS1Xrv">
            en operation, därför att vårdköerna är så långa. En tid hos sin
            husläkare kan man få vänta på över en och en halv månad, om det
            inte är akut. De som har pengar klarar sig ändå, för de kan köpa
            sig privata vårdförsäkringar. Ingen skulle acceptera de långa
            köerna på en privat marknad. Speciellt inte om det gällde något
            så viktigt som ens egen hälsa. Bostadsmarknaden är en planekonomi
            därför att den är sönderreglerad. Här är det offentliga ägandet
            tack och lov på väg bort, då allt fler kommunala bostadsbolag
            och lägenheter säljs ut, framför allt i Stockholmsområdet. Men
            regleringarna finns kvar och hindrar den privata marknaden från
            att fungera. Ett alternativ vore marknadshyror. Det är ett förbjudet
            ord i svensk politik; något otänkbart som inget parti vågar ta
            ställning för i praktiken. Hyresmarknaden fungerar i korthet så
            att hyrorna på Östermalm är lika höga som hyrorna i Tensta. Resultatet
            blir att familjen i Tensta betalar ett raftigt överpris, som finansierar
            många östermalmsbors väldigt låga hyror. På en marknad skulle
            människor naturligtvis vara beredda att betala väldigt mycket
            för en hyresrätt på Östermalm, men inte rådande priser i Tensta.
            Så är det i dag med priser på bostadsrätter, villor, bilar och
            nästan allt annat i samhället.
          </p>
          <p xml:id="i-2irh482K3EX6LnEzSEDtxa">
            När ett pris blir alldeles för lågt uppstår ett överskott av
            konsumenter. Då bildas köerna. Det är fallet med bostadsmarknaden.
            Alla vill ha en billig hyresrätt i ett attraktivt område, men
            de som inte får någon tvingas betala överpris för en lägenhet
            i ett annat område, eller köa länge för att få en bostad. Det
            är givetvis en frustrerande situation för väldigt många och precis
            som i Sovjetunionen löser människor problemet med reglerade marknader
            genom att upprätta en illegal marknad istället. Stora summor byter
            ägare under bordet vid överlåtelser av hyreskontrakt. På så sätt
            blir det reella priset för någon som vill ha en lägenhet i stan
            närmare marknadspriset, eller rentav högre än vad det skulle ha
            blivit i ett system med marknadshyror. Problemen med den svarta
            hyresmarknaden är dock större än så. Det är en etablerad sanning
            inom nationalekonomin att reglerade marknader leder till diskriminering.
            Det visar också mycket forskning från USA. När det inte längre
            är utbud och efterfrågan som styr vem som skall hyra vilken lägenhet
            och till vilket pris kommer andra faktorer in. Människor som saknar
            kontakter och nätverk i samhället får avsevärt svårare att komma
            över de svarta kontrakten. I Stockholm leder det till att invandrare
            och människor som flyttar in till stan från andra delar av landet,
            men som saknar nätverk här, inte har någon chans, även om de skulle
            ha pengar att köpa ett svart hyreskontrakt. Så skulle det inte
            vara på en fri marknad. Det är också problematiskt med kreditgivning
            på svarta marknader. Den som vill köpa en bostadsrätt kan låna
            av banken till insatsen med lägenheten som säkerhet. Men det är
            svårt att få ett lån beviljat för att köpa ett svart hyreskontrakt.
            Följden blir att de enda som kan göra det är de som redan har
            pengar ackumulerade. Så skulle det heller inte gå till på en fri
            marknad. Hyresregleringarna tillkom därför att det fanns en vilja
            att även de med låga och vanliga inkomster skulle kunna bo centralt.
            Det är med de argumenten regleringarna försvaras i dag. Problemet
            är att regleringarna — förutom att de är felaktiga rent principiellt
            — åstadkommit raka motsatsen.
          </p>
          <pb facs="riksdagen-motions-pdf/data/200102/mot_200102_Bo_0276/mot_200102_Bo_0276-0003.pdf"/>
          <p xml:id="i-SF1CmYADBNi57nCPJQyT67">
            Den som idag vill hyra centralt måste ha pengar på banken och
            ett kontaktnät bland dem som redan bor centralt för att kunna
            köpa ett hyreskontrakt svart. Den som kommer ny till det här landet,
            saknar vänner i innerstan eller ännu inte lyckats spara undan
            pengar, utan vill investera genom att låna har inte en chans.
            Så är det för de flesta av oss. Hyresregleringarna är ett system
            som motverkar sina egna syften och skapar orättvisor. Det är dags
            att fråga sig varför människor i Rinkeby skall behöva betala delar
            av hyrorna på Strandvägen. Det är även dags att fråga sig om ett
            system där alla har samma chans, även om det handlar om mycket
            pengar, inte skulle leda till lite mer social rörlighet och lite
            mer av möjligheter — för alla människor. Att införa marknadshyror
            över en natt skulle kanske innebära en chock för många människor
            som i dag bor centralt med låga hyror. Det är viktigt att vi hyser
            förståelse för många människors oro över vad som skulle hända.
            Vi kan inte acceptera en situation där människor tvingas gå från
            hus och hem därför att systemen förändras. Övergången till marknadshyror
            måste ske på ett smidigt sätt utan lidande för enskilda. Ett sätt
            att undvika hyreschocker skulle kunna vara att införa marknadshyrorna
            successivt. Vid varje nytt hyresavtal tillämpas marknadshyror.
            På så sätt kommer ingen att tvingas flytta p.g.a. kraftiga hyreshöjningar,
            och en friare och bättre marknad kan växa fram. Det skulle framför
            allt stimulera nybyggandet av bostäder, vilket verkligen är angeläget
            i storstäderna där bostadsbristen är så påtaglig.
          </p>
          <p xml:id="i-7S1reLQuuHxdaJzGVfc6Xa" type="date">
            Stockholm den 3 oktober 2001
          </p>
          <p xml:id="i-SmMDSsuvh89vHAUHypNiPM" type="signatureBlock">
            Karin Enström (m)
          </p>
          <p xml:id="i-6ub1rJbrhKkdLCHH5UmAxf">
            2000/01:c999
          </p>
          <p xml:id="i-HNFj84Nb3eZd46mJsjWm32">
            22
          </p>
        </div>
      </div>
    </body>
  </text>
</TEI>
