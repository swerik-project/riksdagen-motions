<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_290/mot_200405_MJ_290-0001.pdf"/>
      <pb facs="riksdagen-motions-pdf/data/200405/mot_200405_MJ_290/mot_200405_MJ_290-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ290 pnr: s36015
          </p>
          <p>
            Motion till riksdagen 2004/05:MJ290
          </p>
          <p>
            av Christin Hagberg och Michael Hagberg (s)
          </p>
          <p>
            Användning av fordonsgas i trafiken
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om fordonsgas. 2. Riksdagen tillkännager för
            regeringen som sin mening vad i motionen anförs om underlättande
            av skyltning för tankställen med alternativdrivmedel.!
          </p>
          <p>
            "Yrkande 2 hänvisat till TU.
          </p>
          <pb facs="riksdagen-motions-pdf/data/200405/mot_200405_MJ_290/mot_200405_MJ_290-0002.pdf"/>
          <p>
            2004/05:MJ290
          </p>
          <p>
            Motivering
          </p>
          <p>
            Sverige måste börja arbetet att ställa om till mer miljöanpassade
            bränslen i trafiksektorn. Idag drivs nästan all trafik på våra
            vägar med bensin eller diesel. Tillgången på dessa bränslen på
            världsmarknaden kommer att bli mer osäker. Dessutom leder användningen
            av bensin och diesel till miljöproblem. Övergången till nya drivmedel
            i trafiken måste ske med hänsyn till sociala faktorer. Människor
            med vanliga inkomster måste ha råd att resa. De nya bränslena
            måste leda till förbättringar för alla medborgare. Miljöanpassade
            bränslen och miljöfordon får inte bli något för en liten elit.
            Det är därför glädjande att intresset för fordonsgas ökar. Fordonsgas
            består av biogas eller naturgas, som är rena bränslen. Priset
            är konkurrenskraftigt så att vanligt folk kan efterfråga bränslena.
            Idag är fordonsgas billigare än bensin i konsumentledet. Biogas
            är ett förnybart bränsle och klassas som det bästa — fordonsbränslet
            = ur miljösynpunkt, = enligt den = statliga alternativbränsleutredning
            som gjordes i slutet av 1990-talet. Biogas är dessutom inhemsk
            och produceras lokalt genom rötning av restprodukter och avfall.
          </p>
          <p>
            Naturgas ger lägre utsläpp av koldioxid och andra miljö- och
            hälsopåverkande ämnen än bensin och diesel. Användningen av biogas
            underlättas av naturgas genom att båda bränslena tillsammans skapar
            en bred marknad för fordon och möjligheter att satsa på nya tankställen
            nära trafikerade vägar. Naturgasnätet kan, där det är utbyggt,
            användas för distribution av biogas till kunder i exempelvis trafiksektorn.
            Svensk bilindustri är ledande när det gäller gasbilar. En satsning
            på fordonsgas är bra för svensk industri. För att öka användningen
            av fordonsgas — framförallt av förnybar biogas — behövs åtgärder
            från statsmakten som underlättar utvecklingen. Målet bör vara
            att öka produktionen av biogas som används i fordon till 1 TWh
            per år, vilket är möjligt att uppnå till 2010 enligt biogasbranschen.
            En självklar förutsättning är en fortsatt satsning på investeringsprogrammet
            KLIMP, vilket regeringen aviserat i budgetpropositionen. Det behövs
            också en morot för företag och privatpersoner att köpa gasbilar.
            Den skatterabatt som idag finns på förmånsbilar av miljötyp bör
            vara lika stor för gasbilar som för andra miljöbilar. Vidare bör
            det aviserade kravet att 25 procent av de statliga fordonen skall
            vara miljöfordon även gälla de statliga företagen, eftersom dessa
            står för en stor del av den statliga fordonsparken. Det är också
            viktigt att folk hittar till tankställen med alternativa drivmedel.
            Vägverket bör med stöd i sina regelverk underlätta skyltningen
            till dessa tankställen så att de blir lätta att hitta. På lite
            längre sikt är vätgas ett miljömässigt mycket intressant alternativ
            som drivmedel. Fordon som enbart drivs med vätgas släpper bara
            ut vatten. En fortsatt teknisk utveckling kan göra det möjligt
            att framställa vätgas i stora
          </p>
          <pb facs="riksdagen-motions-pdf/data/200405/mot_200405_MJ_290/mot_200405_MJ_290-0003.pdf"/>
          <p>
            mängder med hjälp av solenergi, vilket skulle ge möjlighet att
            skapa ett verkligt uthålligt transportsystem. Vätgastekniken är
            ännu ej färdigutvecklad, men användningen av fordonsgas kan bidra
            till att utveckla det gastekniska kunnandet och underlätta introduktionen
            av vätgasdrivna fordon. Redan idag säljs i Skåne fordonsgas med
            en låg inblandning av vätgas. Rätt använd är fordonsgas en brygga
            till framtidens uthålliga vätgasteknik.
          </p>
          <p>
            Stockholm den 24 september 2004 Christin Hagberg (s) Michael
            Hagberg (s)
          </p>
          <p>
            2004/05:MJ290
          </p>
        </div>
      </div>
    </body>
  </text>
</TEI>
