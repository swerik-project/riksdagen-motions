<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00253">
  <teiHeader>
    <fileDesc>
      <titleStmt>
        <title>Stärkt integritetsskydd i arbetslivet</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt integritetsskydd i arbetslivet</title>
          <idno type="rdwebb">GY02A253</idno>
          <rs type="number">A253</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A253/text</ref>
          <ref type="dokument_url_html">http://data.riksdagen.se/dokument/GY02A253</ref>
          <ref type="dokumentstatus_url_xml">http://data.riksdagen.se/dokumentstatus/GY02A253</ref>
          <ref type="doc">http://data.riksdagen.se/fil/6963E833-0E1E-4C60-A8E1-C45DA168BCFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V4Dzn8ziqBsaMP5CD6tEDC" type="signed"/>
        <correspContext corresp="i-V4Dzn8ziqBsaMP5CD6tEDC">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-AfQcxnbScvq3weeiZFtAtd">
          <date when="2010-10-28"/>
        </correspAction>
        <correspAction type="submission" xml:id="i-4P1qUgZQVyKW9ueceSUnno">
          <date when="2010-10-25"/>
        </correspAction>
        <correspAction type="transfer" xml:id="i-RufrcveeeNa9LtF2vBVqTm">
          <date when="2010-10-25"/>
        </correspAction>
        <correspAction type="assigned" xml:id="i-7yTDm5qToKeumWyC9fuzZc"/>
        <correspContext corresp="i-7yTDm5qToKeumWyC9fuzZc">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-Q2VnfUbDJ3wijP85NvhvED">
          <head xml:id="i-ANvbcS5vfiFdvWkQ1JbR4Z">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Integritetsskydd i arbetslivet 2
            </item>
            <item>
              3.1 Lagens tillämpningsområde 2
            </item>
            <item>
              3.2 Lagens regler bör i huvudsak vara tvingande 3
            </item>
            <item>
              3.3 Missbruksregeln ska inte gälla och samtycke är inte nog 3
            </item>
            <item>
              3.4 Ändamålsglidning 3
            </item>
            <item>
              3.5 Utdrag ur register 4
            </item>
            <item>
              3.6 Medicinska undersökningar som utgör en kontrollåtgärd 4
            </item>
            <item>
              3.6.1 Medicinsk undersökning bara för ett berättigat ändamål
              4
            </item>
            <item>
              3.6.2 Ingreppet ska vara godtagbart 5
            </item>
            <item>
              3.7 En kompletterande generell bestämmelse 6
            </item>
            <item>
              3.8 Personlighetstest 6
            </item>
            <item>
              3.9 Tolkningsföreträde 7
            </item>
            <item>
              3.10 Förhandling och rättegång 7
            </item>
            <item>
              4 Arbetsgivares rätt att ställa frågor 8
            </item>
          </list>
        </div>
        <div type="motProposal" subtype="förslag">
          <head xml:id="i-KbWmwEdLge9KybdWm8rBKi">
            2 Förslag till riksdagsbeslut
          </head>
          <list style="ol">
            <item xml:id="i-TupHpRBHDELx85Y4ezQij4">
              Riksdagen begär att regeringen lägger fram ett förslag till lag
              om integritetsskydd i arbetslivet i enlighet med vad som anförs
              i motionen.
            </item>
            <item xml:id="i-SfUoy3SbWRX1nqaqSV8b42">
              Riksdagen tillkännager för regeringen som sin mening vad som
              anförs i motionen om att utreda hur ett frågeförbud alternativt
              ett krav på att frågor som ställs vid t.ex. anställningsintervjuer
              ska vara sakligt motiverade bör utformas.
            </item>
          </list>
        </div>
        <div type="motContent">
          <head type="h1" xml:id="i-D47CCBUYLcgXMM7DVqQRhc">
            3 Integritetsskydd i arbetslivet
          </head>
          <p xml:id="i-WQGSNUi614EoDD6LCy6gzj">
            Under senare år har kontrollen och övervakningen av anställda
            och arbetssökande ökat. I jakten på superarbetskraften tar sig
            arbetsgivare rätten att kräva alltmer detaljerad information om
            hälsa och personliga förhållanden från dem som söker jobb. På
            arbets­platserna blir övervakning via kameror, avlyssning av telefonsamtal
            och inloggning på datorer allt vanligare. Drogtester och medicinska
            kontroller genomförs utan vare sig tydliga motiv eller kvalitetskrav.
            Den här utvecklingen skapar otrygghet och leder till kränkningar
            och utsortering i arbetslivet.
          </p>
          <p xml:id="i-Aedy7y2Poc4cb2twL4uQ1x">
            I maj 2006 tillsattes en offentlig utredning med uppdrag att
            lämna förslag till lagreglering av skyddet för den personliga
            integriteten i arbetslivet. Utredningens betänkande, Integritetsskydd
            i arbetslivet (SOU 2009:44), överlämnades den 5 maj 2009 och remisstiden
            gick ut den 1 september 2009.
          </p>
          <p xml:id="i-SExv3meJnxEJ2YWyFyZKfc">
            För Vänsterpartiet är det grundläggande att värna den personliga
            integriteten. Respekten för den personliga integriteten skyddas
            i internationella konventioner, däribland Europakonventionen,
            som Sverige förpliktigat sig att följa. Staten ska i och med detta
            garantera ett tillfredsställande skydd för den personliga integriteten.
            Vi anser därför att det nu är hög tid att införa en lag som sätter
            tydliga gränser för vad arbets­givare har rätt att ta reda på
            om anställda och arbetssökande och vilka metoder som får användas.
            Vi tillstyrker därför utredningens förslag att en ny lag med ändamål
            att skydda arbetstagares personliga integritet i arbetslivet införs.
          </p>
          <p xml:id="i-2rbjwtp77tsJ694oUEA7dz">
            Utredningens förslag utgör, med några justeringar, en god grund
            för det fortsatta lagstiftningsarbetet kring en lag om personlig
            integritet i arbetslivet.
          </p>
          <head type="h2" xml:id="i-AJHruPV5mNebp8D5uFnaNx">
            3.1 Lagens tillämpningsområde
          </head>
          <p xml:id="i-MX9CgT7tZe1CsJF6sFsrn8">
            Vänsterpartiet ser positivt på utredningens föreslag om lagens
            tillämpningsområde som inkluderar inte enbart arbetstagare utan
            även arbetssökande, de som söker eller fullgör praktik och de
            som utför arbete som inhyrd eller inlånad arbetskraft. Den hos
            vilken arbetet eller praktiken söks eller utförs anses som arbetsgivare.
            Det är bra eftersom vi vet att många av de potentiella kränkningarna
            av den personliga integriteten sker just under sökprocessen. Det
            är också rimligt att den inhyrande arbetsgivaren ansvarar för
            de åtgärder, mot inhyrda och inlånade, som denne faktiskt vidtar.
          </p>
          <head type="h2" xml:id="i-Q3v46oWfZSTMR9Lu7a2px7">
            3.2 Lagens regler bör i huvudsak vara tvingande
          </head>
          <p xml:id="i-9B8qXZd64ahVLRXxYD9aaC">
            Utredningen föreslår lagregler som är tvingande i den mening
            att avtal med avvikelser från lagen som är till arbetstagarens
            nackdel saknar giltig verkan i den delen. Utred­ningen föreslår
            semidispositivitet avseende två av lagens bestämmelser förhandlingar
            och berättigade ändamål för medicinska undersökningar.
          </p>
          <p xml:id="i-TgPXbqsPbwzV8QYH8ayo1b">
            Det är bra att utredningen klargör att kollektivavtal som ger
            ett bättre skydd för arbetstagarna än vad som följer av den föreslagna
            lagen är tillåtna och att parterna därutöver kan träffa avtal
            om hur bestämmelserna ska tillämpas i en viss fråga eller viss
            bransch.
          </p>
          <head type="h2" xml:id="i-LwRwppcFSNnL1L2agmnLyy">
            3.3 Missbruksregeln ska inte gälla och samtycke är inte nog
          </head>
          <p xml:id="i-7tiUhku5Fc7kQA7xLj7rJ4">
            Utredningen föreslår att personuppgiftslagen (PUL) ska gälla
            vid arbetsgivares behandling av personuppgifter om inte annat
            följer av den föreslagna lagen om integritetsskydd i arbetslivet.
            Införandet av missbruksregeln, i 5 a § PUL, har vid behandling
            av personuppgifter för övervakning eller kontroll inneburit en
            försvagning av arbetstagares integritetsskydd och rättigheter.
            Utredningen föreslår därför, i lag­förslagets 5 § första stycket
            punkt 1, i syfte att förstärka och förtydliga skyddet att nämnda
            paragraf inte ska gälla om ändamålet med en arbetsgivares behandling
            av en arbetstagares personuppgifter är att övervaka och kontrollera.
          </p>
          <p xml:id="i-FvkK1JNmE6DPzsgYXAwVCo">
            Arbetstagare och arbetssökande står i en sådan beroendeställning
            till arbetsgivaren att ett samtycke till behandling av personuppgifter
            inte kan anses som fritt och det kan inte heller återtas utan
            att arbetstagaren eller den arbetssökande kan riskera nackdelar
            av det. Utredningen föreslår därför, i lagförslagets 5 § första
            stycket punkt 2, att behandlingen av personuppgifter inte är tillåten
            enbart med stöd av arbetstagarens samtycke. Vänsterpartiet ser
            positivt på båda dessa förslag.
          </p>
          <head type="h2" xml:id="i-purHQjcU4UHEN9KTSzc9V">
            3.4 Ändamålsglidning
          </head>
          <p xml:id="i-3ZnC6W3vJ5Z8qihZEGrDXD">
            I utredningens lagförslag, 5 § andra stycket, införs ett skydd
            mot s.k. ändamåls­glidning. Det innebär att en arbetsgivare bara
            får behandla en arbetstagares personupp­gifter i övervakande och
            kontrollerande syfte om det i samband med insamlandet har angetts
            att ändamålet med behandlingen är att övervaka eller kontrollera
            arbetstagaren i något visst syfte. Ett sådant skydd är mycket
            viktigt och bör uttryckligen framgå av lagen.
          </p>
          <p xml:id="i-Up3WWLzQVpMwyR58cr2UiA">
            Det föreslagna tredje stycket i nämnda paragraf är mer problematiskt.
            Där anges att arbetsgivaren om det finns synnerliga skäl får behandla
            personuppgifter för att övervaka och kontrollera även om uppgifterna
            har samlats in för ett annat ändamål. Motivtexten till lagförslaget
            är formulerad på ett sådant sätt att det finns risk för att arbetsgivare
            som misstänker oegentligheter eller vill hitta skäl att avskeda
            eller säga upp en viss person kan tolka det som att det är tillåtet
            att söka bland uppgifter som har samlats in för ett annat ändamål
            i syfte att finna sådant som kan vara till arbetstagarens nackdel.
          </p>
          <p xml:id="i-Vja3RCZNAKeEussMu6zgjE">
            Vi anser därför att tredje stycket ska strykas, alternativt att
            en ny motivtext utarbetas där undantaget från förbudet mot ändamålsglidning
            formuleras snävare. Om det första alternativet väljs innebär det
            att ändamålsglidning inte är tillåten över huvud taget. Alter­nativ
            två innebär att ändamålsglidning kommer att vara tillåten när
            det finns synnerliga skäl. Arbetstagare måste dock kunna förutse
            i vilka situationer övervaknings- och kontrollåtgärder kan komma
            att vidtas. Och det ska bara kunna bli aktuellt i fall där det
            skulle vara anstötligt att inte tillåta arbetsgivaren att behandla
            personuppgifterna. I annat fall riskeras legitimiteten även för
            befogade åtgärder.
          </p>
          <head type="h2" xml:id="i-FYL4y6phiymuMg2GgGoXD2">
            3.5 Utdrag ur register
          </head>
          <p xml:id="i-GbzESjXtm1m7buKHTnmuJ">
            Utredningen föreslår att en arbetsgivare inte utan stöd i lag
            eller meddelad författning får begära att en arbetstagare eller
            arbetssökande uppvisar ett utdrag ur belastnings­registret, misstankeregistret
            eller ett register som förs av Försäkringskassan och för vilket
            sekretess gäller för arbetsgivaren. Det är bra. Vänsterpartiet
            anser dock att samma regler som föreslås beträffande Försäkringskassans
            register bör gälla även för Kronofogde­myndighetens register.
          </p>
          <head type="h2" xml:id="i-3zYF2q4h4srBQ93SgLbUaR">
            3.6 Medicinska undersökningar som utgör en kontrollåtgärd
          </head>
          <p xml:id="i-y7YuudzCFiSFcUNZNTgMk">
            Utredningen föreslår att en arbetsgivare bara ska få begära att
            en arbetstagare ska genomgå en medicinsk undersökning eller delge
            arbetsgivaren resultat från en sådan om åtgärden sker för ett
            berättigat ändamål och framstår som ett godtagbart ingrepp i arbetstagarens
            personliga integritet i förhållande till det ändamål som motiverat
            åtgärden. Med medicinsk undersökning avses i utredningens lagförslag
            hälso­undersökningar och alkohol- eller narkotikatester eller
            andra drogtester. Ett alkoholtest som sker med användande av alkolås
            i ett fordon räknas inte som en medicinsk undersökning.
          </p>
          <head type="h3" xml:id="i-DY8KUVMennBdY9RC5zjrKV">
            3.6.1 Medicinsk undersökning bara för ett berättigat ändamål
          </head>
          <p xml:id="i-3sxRbCRMWJxJQaRhMFE8x2">
            I den lagtext som utredningen föreslår definieras vad som betraktas
            som ett berättigat ändamål. Syftet med åtgärden ska vara
          </p>
          <list style="ol">
            <item xml:id="i-NYT2j7pT5J9kTj5xwJPSc7">
              att bedöma tillståndet hos en arbetstagare som har eller avses
              få sådana arbetsuppgifter där brister i arbetstagarens hälsotillstånd
              eller där alkohol- eller narkotikapåverkan eller annan drogpåverkan
              i arbetet medför risk för människors liv, personlig säkerhet eller
              hälsa eller för betydande skador på miljö och egendom
            </item>
            <item xml:id="i-DseJeCtKv2maRxnJ7M93iM">
              att utgöra ett led i rehabilitering av en arbetstagare, eller
            </item>
            <item xml:id="i-LbmovcMddsYvhUarMaFtQR">
              att bedöma tillståndet hos en arbetstagare och detta är av avgörande
              betydelse för verksamheten p.g.a. dess speciella karaktär.
            </item>
          </list>
          <p xml:id="i-7gCdCh3jbA7A6ZRZNBw2v9">
            Punkt 1 är oproblematisk. Punkt 2 är möjligen överflödig eftersom
            rehabilitering och arbetstagarens skyldighet att medverka vid
            rehabilitering regleras genom arbetsmiljö­lagen, Arbetsmiljöverkets
            föreskrifter, lagen om allmän försäkring och lagen om anställningsskydd.
          </p>
          <p xml:id="i-9n4RodiJ7WDDEX8kJGxaaN">
            Punkt 3 är mer problematisk eftersom det är svårt att definiera
            när ändamålet med den medicinska undersökningen är av avgörande
            betydelse för verksamheten p.g.a. dess speciella karaktär. De
            flesta arbetsgivare anser att deras egen verksamhet är av speciell
            karaktär och med de föreslagna formuleringarna finns det risk
            för att fler arbetsgivare kommer att använda sig av medicinska
            undersökningar. Det skulle kunna motverkas genom att bestämmelsen
            kompletteras med tydliga förarbetsuttalanden med tydliga kriterier.
            Det kan till exempel handla om att undersökningen måste vara en
            del av ett systematiskt arbete som finns tydligt dokumenterat
            och som syftar till att skydda och värna just verksamhetens speciella
            karaktär. Ett annat och kompletterande alternativ är att arbetsmarknadens
            parter definierar de berättigade ändamålen i centrala kollektivavtal.
          </p>
          <p xml:id="i-QKJVPrSGScDFF8UgVMNN1e">
            Utöver de nämnda tre punkterna föreslår utredningen att det genom
            kollektivavtal, som tecknats eller godkänts av en central arbetstagarorganisation,
            ska vara möjligt att bestämma ett annat, utöver de ovan nämnda,
            berättigat ändamål för vilket en medicinsk undersökning får begäras.
            Kollektivavtal är, enligt vår mening, en lämplig form för att
            reglera vilka berättigade ändamål utöver de i lagen angivna som
            ska kunna åberopas för begäran om en medicinsk undersökning.
          </p>
          <p xml:id="i-78kTJnXc3cWa2Hz4YhXKVM">
            Det går dock inte att avtala om vad som helst som ett berättigat
            ändamål. Enligt regeringsformen får skyddet mot ett påtvingat
            kroppsligt ingrepp bara begränsas för att tillgodose ett ändamål
            som är godtagbart i ett demokratiskt samhälle. Enligt Europa­konventionen
            har var och en rätt till respekt för sitt privat- och familjeliv,
            sitt hem och sin korrespondens. Denna rätt får bara inskränkas
            om det i ett demokratiskt samhälle är nödvändigt med hänsyn till
            förebyggande av oordning eller brott eller till skydd för hälsa
            och moral eller för andra personers fri- och rättigheter. Staten
            har en skyldighet att skydda enskilda från att rättigheten kränks
            av andra enskilda.
          </p>
          <p xml:id="i-GVPyzxj1vxf2cTkstnAwsB">
            I det fortsatta lagstiftningsarbetet är det viktigt att innebörden
            av avgörande betydelse för verksamheten på grund av dess speciella
            karaktär blir tydliggjord och att ett tillfredsställande skydd
            för arbetstagarna, som är förenligt med RF och Europa­konventionen,
            därmed uppnås.
          </p>
          <head type="h3" xml:id="i-HpjHU1cX89S8w7hGoFtrKB">
            3.6.2 Ingreppet ska vara godtagbart
          </head>
          <p xml:id="i-HNNVtcpWjBcFP7LikQopdg">
            I den lagtext som utredningen föreslår definieras ett ingrepp
            som godtagbart bara om den medicinska undersökningen genomförs
            av hälso- och sjukvårdspersonal, och om prov som tas vid ett alkohol-
            eller narkotikatest eller ett annat drogtest analyseras av ett
            laboratorium som är ackrediterat för uppgiften enligt lagen (1992:1119)
            om teknisk kontroll eller av ett motsvarande laboratorium som
            är ackrediterat för uppgiften enligt lagstiftning i ett annat
            land inom Europeiska ekonomiska samarbetsområdet (EES). Det föregående
            gäller dock inte provtagning av utandningsluft.
          </p>
          <p xml:id="i-Msvv4wDwMNbH1ZehsSvQe8">
            När det gäller provtagning av utandningsluft kan det behövas
            ett förtydligande om att det är alkoholutandningsprov som avses
            och att kravet för sådana är att de instrument som används är
            tillförlitliga och hanteras på ett korrekt sätt. Det ska också
            finnas möjlighet till kompletterande provtagning om ett utandningsprov
            visar ett positivt resultat. Utandningsprovet måste också ske
            under värdiga former. Det bör vara möjligt för arbetstagaren att
            göra provet i enrum.
          </p>
          <head type="h2" xml:id="i-NRF1KfAzXMg97Zt3epgohu">
            3.7 En kompletterande generell bestämmelse
          </head>
          <p xml:id="i-R9Bwhx5xzZrmrfqak7ty7C">
            Utredningen föreslår en kompletterande paragraf med rubriken
            Förbud mot integritets­kränkande övervaknings- och kontrollåtgärder
            i övrigt . Med den föreslagna utformningen innebär dock inte lagparagrafen
            ett förbud mot integritetskränkande åtgärder. Kravet för förbud
            är för högt ställt; åtgärden ska på ett påtagligt sätt påverka
            en arbetstagares integritet. Arbetsdomstolen ansåg i AD 2009 nr
            36 att en åtgärd som innebar att blåsa i ett alkoskåp inför sina
            arbetskamrater inte utgör ett särskilt stort ingrepp i arbetstagarnas
            integritet. Mot bakgrund av nämnda dom finns det anledning att
            befara att en mängd åtgärder som arbetstagare finner integritetskränkande
            kommer att falla utanför bestämmelsen eftersom AD kommer att anse
            att de inte på ett påtagligt sätt påverkar arbetstagarnas personliga
            integritet. Det vore därför rimligt att stryka orden på ett påtagligt
            sätt ur den föreslagna lagtexten.
          </p>
          <head type="h2" xml:id="i-PHqxhmghqFJxmJ3WA9M94k">
            3.8 Personlighetstest
          </head>
          <p xml:id="i-B4gttQhUozWKWg62dqxNvs">
            Utredningen föreslår att personlighetstest ska omfattas av den
            kompletterande bestäm­melsen och redogör även för hur PUL kan
            bli tillämplig vid personlighetstest. Vänster­partiet anser dock
            att det mot bakgrund av den ökande användningen av personlighets­test
            och risken för bristande kvalitet på sådana vore önskvärt med
            en särskild reglering. Vi anser att ett personlighetstest bara
            ska få användas då det är av väsentlig betydelse för anställningen
            och testet genomförs av sakkunnig personal med tillförlitliga
            metoder. Arbetstagaren ska också ges möjlighet att ta del av testresultaten
            innan de kommu­niceras vidare till arbetsgivaren och dessutom
            ha möjlighet att välja att så inte ska ske.
          </p>
          <head type="h2" xml:id="i-NJun9cMGjySvVEJwLxARrY">
            3.9 Tolkningsföreträde
          </head>
          <p xml:id="i-Ln7ehhCJeKnvqE9PUdN45f">
            I AD 2009 nr 36 fann Arbetsdomstolen att en tvist om en arbetstagares
            skyldighet att underkasta sig alkoholkontroll inte är en tvist
            om arbetsskyldighet utan en tvist om arbetstagares skyldighet
            att följa en av arbetsgivaren ensidigt beslutad föreskrift. Arbetsdomstolen
            fann därför att de berörda arbetstagarnas fackliga organisation
            inte har haft rätt att utöva tolkningsföreträde enligt 34 § MBL.
          </p>
          <p xml:id="i-PhGLjHWVP7Y3zHeUCWyQkx">
            Arbetsgivares rätt att beordra en arbetstagare att underkasta
            sig en integritets­kränkande åtgärd utgår från arbetsledningsrätten.
            För det fall arbetsgivaren enligt arbetsledningsrätten har rätt
            att kräva att arbetstagaren underkastar sig en åtgärd har arbetstagaren
            en skyldighet enligt anställningsavtalet att göra detta. Detta
            framgår tydligt av exempelvis AD 1991 nr 45. En arbetstagare som
            vägrar underkasta sig en kontrollåtgärd som arbetsgivaren med
            stöd av arbetsledningsrätten har rätt att begära kan skiljas från
            anställningen; vägran betraktas som ett brott mot anställningsavtalet.
            Vänsterpartiet delar LO:s och TCO:s syn att Arbetsdomstolens ställningstagande
            i domen 2009 nr 36 är både ologiskt och systemvidrigt och menar
            att en tvist om en arbets­tagares skyldighet att underkasta sig
            integritetskränkande åtgärder är en tvist om arbetsskyldighet
            enligt avtal.
          </p>
          <p xml:id="i-VAQXe37rJVer3arseGThDm">
            Om fackliga organisationer inte har rätt att utöva tolkningsföreträde
            i dessa frågor finns en risk att arbetstagare tvingas välja mellan
            att underkasta sig i princip varje inte­gritetskränkning eller
            att vägra detta och riskera att bli uppsagd. Den enskilde arbetstagaren
            blir i praktiken helt utan skydd även för grova integritetskränkningar
            i form av åtgärder som vid en efterhandsprövning skulle visa sig
            vara otillåtna.
          </p>
          <p xml:id="i-TqeexACs1jBrnp9KmgaT19">
            Vänsterpartiet anser därför att den föreslagna lagen ska kompletteras
            med en bestäm­melse som säkerställer fackliga organisationers
            möjlighet att lägga tolkningsföreträde till medlemmarnas skydd
            mot integritetskränkande åtgärder.
          </p>
          <head type="h2" xml:id="i-okV4s88GgvinCbhxkvHzD">
            3.10 Förhandling och rättegång
          </head>
          <p xml:id="i-QDLqzFeEzDWqBWpESGdkWc">
            Utredningen föreslår att en arbetsgivare som avser att besluta
            om en övervaknings- eller kontrollåtgärd som är ägnad att på ett
            påtagligt sätt påverka en eller flera arbetstagares personliga
            integritet först ska förhandla med den berörda arbetstagarorganisationen
            på det sätt som anges i 1114 §§ MBL. En arbetsgivare som bryter
            mot den föreslagna lagen ska betala ekonomiskt och allmänt skadestånd.
            Vid brott mot de bestämmelser som rör behandling av personuppgifter
            ska dock PUL:s skadeståndsregler gälla. Vänsterpartiet har inget
            att invända mot de föreslagna reglerna.
          </p>
          <p xml:id="i-AtvP8NMvUyrXmrcPnwszkU">
            Utredningen föreslår att mål enligt den föreslagna lagen ska
            handläggas enligt lagen (1974:371) om rättegång i arbetstvister.
            Mål som rör arbetssökande, de som söker eller fullgör praktik
            eller de som utför arbete som inhyrd eller inlånad arbetskraft
            och mål som rör personuppgiftsbehandling ska dock inte handläggas
            som arbetstvister. Vänsterpartiet finner detta ologiskt och omständligt.
            Personer i de undantagna personkategorierna kan ju vara medlemmar
            i en arbetstagarorganisation som då inte kan tillvarata sina medlem­mars
            rättigheter på ett rationellt sätt. Om praxis ska bli enhetlig
            inom området är det också av stor vikt att samtliga mål prövas
            av Arbetsdomstolen. Vänsterpartiet före­språkar därför att de
            föreslagna 1417 §§ omarbetas så att förhandlingsskyldigheten gäller
            samtliga personkategorier och så att samtliga mål handläggs enligt
            arbetstvistlagen.
          </p>
          <p xml:id="i-3h4bWrD3VVgQ34mK1KAPtD">
            Regeringen bör lägga fram ett förslag till lag om integritetsskydd
            i arbetslivet i enlighet med vad som anförts i motionen. Detta
            bör riksdagen begära.
          </p>
          <head type="h1" xml:id="i-CFxmiRbbc93muzf3erFe5d">
            4 Arbetsgivares rätt att ställa frågor
          </head>
          <p xml:id="i-9uHqHV6NhLFE7Qazr1wj2w">
            I direktiven ombads utredningen att överväga en lagreglering
            av tillåtligheten för en arbetsgivare att ställa frågor om politisk
            tillhörighet och facklig anslutning. Utredningen valde att inte
            föreslå något sådant förbud.
          </p>
          <p xml:id="i-8BqhBMhjefc4ZCvoK73Xw5">
            Vänsterpartiet anser dock att arbetsgivares rätt att ställa frågor
            till arbetstagare och arbetssökande inte bör lämnas därhän. Utredningen
            redogör för gällande rätt och det framgår att det i dag finns
            få begränsningar för arbetsgivare vad gäller att ställa frågor
            till arbets­tagare och arbetssökande.
          </p>
          <p xml:id="i-WDyaBC3M3N6ik9oBJM9hxa">
            Varken diskrimineringslagstiftningen eller PUL ger något skydd
            mot frågor som kan uppfattas som integritetskränkande och vars
            svar normalt sett ändå inte får ligga till grund för anställnings-
            eller befordransbeslut eller andra arbetsledningsbeslut. Det kan
            exempelvis handla om frågor om graviditet eller planer på att
            skaffa barn, som är dokumenterat vanligt förekommande vid anställningsintervjuer,
            trots att graviditet och föräldraledighet inte får vägas in vid
            anställningsbeslut.
          </p>
          <p xml:id="i-WdMNMd5LWmGdo2WaWw7s5z">
            Det bör finnas ett frågeförbud; alternativt bör ett krav införas
            på att frågor som ställs vid t.ex. anställningsintervjuer ska
            vara sakligt motiverade. Den exakta utformningen bör utredas vidare.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-8ybvPsBDwuLt8dQEhWNPCx" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-9tGXF2hvt8FtsDiZoym275" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-9WN1bEZ8JHZU5KoCmyc1B7" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-RTvLnwrQxf6t38szenCAcG" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-SrKqFUutzbhjE6CbjPmDiT" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-K7YaEvVnp5E8UaSRrPyikx" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
