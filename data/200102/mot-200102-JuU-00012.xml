<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-JuU-00012">
  <teiHeader>
    <fileDesc>
      <titleStmt>
        <title>med anledning av prop. 2001/02:107 Lag om grupprättegång</title>
        <author corresp="i-XgRZtFgzPDL7KcwsDvGVej">av Fredrik Reinfeldt m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2001/02:107 Lag om grupprättegång</title>
          <idno type="rdwebb">GP02Ju12</idno>
          <rs type="number">Ju12</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GP02Ju12/text</ref>
          <ref type="dokument_url_html">http://data.riksdagen.se/dokument/GP02Ju12</ref>
          <ref type="dokumentstatus_url_xml">http://data.riksdagen.se/dokumentstatus/GP02Ju12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-F8qdE2eedz12PwFanq3ahv</idno>
            <name>Maud Ekendahl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-2uMH5aDkHeeZUeQKUH1yLp</idno>
            <name>Lennart Bolander</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Tg5wtdAcfotgy1zwH4f3qs</idno>
            <name>Lars Björkman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GCCu3iFenp76ns4DgQtbMf" type="basedOn"/>
        <correspContext corresp="i-GCCu3iFenp76ns4DgQtbMf">
          <ref>Proposition 2001/02:107</ref>
        </correspContext>
        <correspAction xml:id="i-9Em1aXPozjaPgpatDBNdKr" type="signed"/>
        <correspContext corresp="i-9Em1aXPozjaPgpatDBNdKr">
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-F8qdE2eedz12PwFanq3ahv"/>
          <note type="signatory" corresp="i-QqQ96z9hf4LQtMxJfJm6ZQ"/>
          <note type="signatory" corresp="i-J2F63fdxUFAAeBTYXLX7MZ"/>
          <note type="signatory" corresp="i-2uMH5aDkHeeZUeQKUH1yLp"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-Tg5wtdAcfotgy1zwH4f3qs"/>
          <note type="signatory" corresp="i-McV8uzEvZdxJephaZbqN9X"/>
        </correspContext>
        <correspAction xml:id="i-FT2i8iTna6AiN9ntqkg3SU" type="referral">
          <date when="2002-04-03"/>
        </correspAction>
        <correspAction xml:id="i-UoZJfA1kGVjBt5YSwrtxEf" type="dismissal">
          <date when="2002-04-02"/>
        </correspAction>
        <correspAction xml:id="i-8QthEuF1EfLhLqPanmULN1" type="submission">
          <date when="2002-03-28"/>
        </correspAction>
        <correspAction xml:id="i-Fe3DdDUeWLKf5dfZCzJEt9" type="assigned"/>
        <correspContext corresp="i-Fe3DdDUeWLKf5dfZCzJEt9">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0001.pdf"/>
      <div xml:id="i-7VKFXmq4JA9xQreNF1eBv2" type="motHeader">
        <div xml:id="i-9Y22upd3wGwkodT4BUp5Eb" type="motTitle"/>
        <div xml:id="i-Lqonq6AeGb1M1FCbnt4Doh" type="motSubmissionInfo"/>
      </div>
      <div xml:id="i-XwZRxCnPsKq8WUpsFsw4or" type="motBody">
        <div xml:id="i-CTdWaJKPsKHDhbyxZmRH77">
          <p xml:id="i-KSZGYMMBhK1qst7dvqAkoS">
            2001/02 mnr: Ju12 pnr: m308
          </p>
          <p xml:id="i-GgSmNnNnwdhT3SLKNuFfDA">
            Motion till riksdagen 2001/02:Ju12
          </p>
          <p xml:id="i-P5EFMX56ewnGx35TCjPpiQ">
            av Fredrik Reinfeldt m.fl. (m) med anledning av prop. 2001/02:107
          </p>
          <p xml:id="i-PnRJPsxCQAh42NMksEgQYF">
            Lag om grupprättegång
          </p>
          <p xml:id="i-HNv8wAbjwBSB8Wwsjk9zXN">
            1 Förslag till riksdagsbeslut
          </p>
          <p xml:id="i-2PmWeUnwM4eThjRzWv4eva">
            Riksdagen avslår proposition 2001/02:107.
          </p>
          <p xml:id="i-Uti97eAeF61wpkxFjhQv86">
            2 Sammanfattning
          </p>
          <p xml:id="i-HQZPX4oXPjsxmkwfY5FcDp">
            Regeringen föreslår införandet av en ny rättsfigur i det svenska
            rättssystemet — en möjlighet för en enskild, en organisation eller
            en myndighet att föra talan för en grupp människor, utan att dessa
            behöver vara aktiva i målet. Regeringen har en stark förklaringsbörda
            för varför detta skall ske. Propositionen förmår inte visa ett
            verkligt behov av lagstiftning på detta område. Regeringen kan
            inte redogöra för någon grupp som har lidit rättsförluster på
            grund av att den inte kunnat få sina anspråk prövade i domstol.
            Behovsanalysen visar i stället att det redan i dag finns tillräckliga
            medel för enskilda att få små anspråk tillgodosedda. Det kan också
            ifrågasättas om det är lämpligt att Sverige som första land i
            Europa inför grupptalan. Det finns stor risk att förekomsten av
            rättsfiguren kommer att påverka den utländska investeringsviljan
            negativt. Sverige riskerar också att hamna i ett läge där man
            från utlandet söker sig hit för att driva — grupptalan. Grupptalan
            kommer att utgöra en avsevärd konkurrensnackdel för det privata
            företagandet, vilket i slutänden drabbar de svenska konsumenterna.
            Det är märkligt att regeringen väljer att föreslå en reform av
            denna typ, där behovet förmodligen är mycket litet och konsekvenserna
            oöverblickbara när samhället fylls av enskilda som drabbats av
            inbrott, misshandel och rån. Flertalet av dessa får aldrig sina
            mål prövade i domstol. Den föreslagna reformen fyller ingen egentlig
            funktion och leder dessutom till en uppluckring av ett antal grundläggande
            principer i svensk rätt. Vi avser därför inte att stödja förslaget.
          </p>
          <p xml:id="i-2NQNzYE8LTt3iJmDX5n736">
            [PA Lä
          </p>
          <p xml:id="i-KM9dAqQ8SWWPKD3KZRArMk">
            MOT. 2001/02
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0002.pdf"/>
          <p xml:id="i-M2a1Xvq2f9r471sr2B4von">
            2001/02:Ju12
          </p>
          <p xml:id="i-DPGi98DSZXzdsdCjQsijqn">
            3 Inledning
          </p>
          <p xml:id="i-WpHWDaUWyWGassdB8CUup">
            Grupptalan har varit föremål för lagstiftarens intresse sedan
            början av 1990- talet, då en utredning tillsattes för att utreda
            representativa processer. Utredningen överlämnades till regeringen
            år 1995, med förslag om att införa grupptalan som ny processform
            i Sverige. Utredningens förslag rönte stark kritik från ett stort
            antal remissinstanser. Man ansåg att förslaget inte analyserats
            tillräckligt ingående, och ifrågasatte om det verkligen fanns
            något behov av reformen. Möjligheterna till kumulation och pilotmål
            ansågs vara väl fungerande alternativ i de fall då en grupp har
            anspråk som grundas på gemensamma eller likartade omständigheter.
            Därutöver riktades hård kritik mot det så kallade opt-out- systemet
            som ansågs olämpligt från rättssäkerhetssynpunkt och som också
            ansågs strida mot ett antal grundläggande rättsprinciper. Betänkandet
            låg vilande på Justitiedepartementet till våren 2000 då man återupptog
            arbetet med lagstiftningsärendet. Trots att det gått 5—6 år sedan
            det första förslaget uppgav Justitiedepartementet att någon ny
            remissrunda inte var aktuell. Detta föranledde en rad näringslivsorganisationer
            att protestera och departementet utlyste då en hearing. Denna
            ägde rum den 22 december, det vill säga sista fredagen före julafton
            år 2000. Valet av tidpunkt var knappast optimalt. Endast ett fåtal
            av remissinstanserna bjöds in. De inbjudna remissinstanserna var
            nästan uteslutande negativa till förslaget. Sommaren 2001 sändes
            därför en något omarbetad departementspromemoria ut på remissrunda.
            I denna hade förslaget om opt- out strukits, i övrigt var materialet
            mycket snarlikt. Lagrådet har varit mycket kritiskt till lagförslagets
            innehåll och utformning. Vi utvecklar i det följande vår inställning
            till förslaget.
          </p>
          <p xml:id="i-MuAcUGmnTzEV7TGDjhNAWh">
            4 Regeringens förslag 4.1 En ny taleform — allmänna synpunkter
          </p>
          <p xml:id="i-P3E2fZ7TmhAdqwcRvPedWb">
            4.1.1 Behovet av reformen
          </p>
          <p xml:id="i-59qfmW2a1eEoARKBAcqkuU">
            Vid en så genomgripande reform som grupptalan innebär har regeringen
            en tung förklaringsbörda för varför reformen skall införas. I
            förslaget uttalas att det finns luckor i det processuella rättsskyddet
            då enskilda inte har möjlighet att göra sin rätt gällande beträffande
            anspråk rörande mindre ekonomiska värden. Olika hinder anses föreligga
            för enskilda att agera genom domstol eller andra rättsliga prövningsorgan
            avseende sådana krav. De hinder som nämns är ”ekonomiska, psykologiska,
            kunskapsmässiga och sociala faktorer”. Exakt vad som utgör dessa
            faktorer anges inte. De personer som ändå lyckas övervinna hindren
            möter tydligen andra: ”För personer som har mod, kraft och vilja
            att handla ställer processuella regler
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0003.pdf"/>
          <p xml:id="i-9pJnXkSygZ5Z14hU32WHU7">
            och principer hinder i vägen.” Vilka dessa regler och principer
            är framgår dock inte heller av propositionstexten. Varken 1995
            års betänkande om grupptalan eller det nu aktuella lagförslaget
            lyckas redogöra för några konkreta fall där en grupp enskilda
            inte fått sina anspråk tillgodosedda på grund av brister i det
            nuvarande systemet. Ett stort antal remissinstanser anser att
            det helt saknas behov av reformen. Dessa menar att reformbehovet
            borde mötas genom vidareutveckling av den så kallade pilotmålsmetoden
            eller reglerna om kumulation. Stockholms tingsrätt bedömer utifrån
            sin erfarenhet att enskilda verkar ha god förmåga att med nuvarande
            möjligheter hävda också mindre anspråk av olika slag. Regeringen
            hävdar att det är en stor rättsförlust att medborgare med små
            ersättningsanspråk inte kan få sin sak prövad i domstol. Ingenstans
            förmår man dock peka på exempel där så skulle vara fallet. Kritiken
            om avsaknad av behov av reformen gör sig än mer gällande beträffande
            förslaget, på grund av det nya inslaget av ett skriftligt anmälningsförfarande.
            Detta bygger på att en gruppmedlem skriftligen måste anmäla sig
            till rätten inom en viss tid för att fortsätta att omfattas av
            en påbörjad grupptalan. Den föreslagna formen blir ju i praktiken
            ganska lik kumulationstalan och det är därför ännu svårare att
            hävda att det finns något behov av reformen. Avslutningsvis kan
            anföras att institutet i sig verkar mer ägnat att uppmuntra myndighets-
            och organisationstalan än att ge enskilda möjligheten att föra
            process.
          </p>
          <p xml:id="i-YKXiyynTsxX3hpMm1ow5Ev">
            4.1.2 Risken för processer i utpressningssyfte
          </p>
          <p xml:id="i-WDfygq7uGuwUCmzV1Kof1e">
            Regeringens förslag bortser helt från den kritik som framförts
            mot institutet i USA, där grupptalan infördes 1938. Man hävdar
            att inga studier ger belägg för sådana påståenden. Detta är inte
            med sanningen överensstämmande. I USA är pressen att förlikas
            då en grupptalan inleds, så kallad legal blackmail, ett verkligt
            problem. Då ett företag hotas av en masskadeprocess — framför
            allt unga företag i utveckling samt företag vilkas produkter påstås
            ha framkallat svårbevisade systemskador — är benägenheten att
            förlikas stor. Detta även om risken att förlora en process bedöms
            vara liten. Eftersom alternativet ofta är konkurs är de flesta
            företag riskaversiva. Detta faktum har påtalats av flera amerikanska
            domare och jurister med stor erfarenhet av grupprättegångar. Problemen
            ledde till en revision av den amerikanska grupptalansregeln, Civil
            Rule 23, i mitten av nittiotalet. Syftet var att minska antalet
            rättegångar i chikanöst syfte, eller med syfte att pressa svaranden
            till förlikning. Trots reformen fortsätter dock antalet representativa
            processer att öka. Ett stort intresse riktas i USA mot grupptalan
            på värdepappersområdet. När kursen för ett börsnoterat företag
            sjunker kraftigt kan man snart påräkna en stämning mot företaget.
            Sannolikheten för att amerikanska företag skall stämmas av sina
            aktieägare är i dag 57 procent. Ofta görs gällande att bolaget
            underlåtit att lämna viktig information, eller lämnat felaktig
            information, till allmänheten. I samband med att en aktie noteras
            på en marknad för första
          </p>
          <p xml:id="i-Pw6YF7DNxzbXAEoRKkAFbV">
            2001/02:Ju12
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0004.pdf"/>
          <p xml:id="i-7NtqbCFLakL33hKzehxVWe">
            2001/02:Ju12
          </p>
          <p xml:id="i-M746C7TKif3TAi5VohkjSX">
            gången medför kursfall ofta att uppgifterna i prospektet ifrågasätts
            och grupptalan inleds. I Sverige har röster höjts för just ett
            dylikt prospektansvar, mer långtgående än det som föreslagits
            av Aktiebolagskommittén. I ljuset av statens ägande av Telia och
            talet om en ”folkaktie”, med efterföljande besvikelse för många
            småsparare, torde riskerna stå uppenbara. Det ackumulerade skadebeloppet
            har uppskattats till 27 miljarder kronor. Risken för legal blackmail
            får anses vara högre i en grupprättegång än i vanliga processer.
            Det stora antalet gruppmedlemmar medför att skadeståndsbeloppen
            blir betydande, vilket ökar svarandens incitament att förlikas.
            Dylika rättegångar kommer också att åtföljas av ett massmedialt
            intresse, vilket kommer att föranleda svaranden att förlikas för
            att undvika negativ publicitet. Regeringen anför att riskerna
            för legal blackmail i Sverige inte kommer att bli så stora eftersom
            här gäller att förlorande part svarar för motpartens rättegångskostnader.
            Detta skulle verka avskräckande på den som inte har grund för
            sin talan. I utpressningssyftet ligger dock att söka nå en förlikning
            på ett så tidigt stadium som möjligt, innan rättegångskostnaderna
            hunnit bli särskilt stora. Dessutom är det ett välkänt faktum
            att vardera parten normalt står för sina egna kostnader vid förlikning.
            De av regeringen anförda mekanismerna kommer därför inte att fungera.
          </p>
          <p xml:id="i-PQymJUJbHWNPE1ZhsP6UkB">
            4.1.3 Grupptalan på europeisk nivå och ”forum shopping”
          </p>
          <p xml:id="i-T3w5uxr4SaZ3en2KUte3ba">
            Regeringen antyder att det i många andra länder inrättats möjligheter
            att föra grupptalan på grund av det stora behovet av att stärka
            rättsskyddet för massanspråk. Sanningen är att grupptalan inte
            finns någonstans inom EU i den form regeringen föreslår. I Nederländerna
            och Portugal finns vissa möjligheter att föra representativ process
            inom begränsade områden, men i övrigt kommer Sverige att stå ensamt
            om denna reform inom EU. Det kan noteras att det enligt nederländsk
            lagstiftning inte är möjligt att föra grupptalan om ersättning
            som skall utgå i kontanter. Flera remissinstanser har invänt att
            frågan först bör beredas på europeisk nivå innan Sverige ensamt
            tar steget att införa grupptalan. Regeringen hävdar att detta
            inte är nödvändigt och att man inom EU har tagit flera steg mot
            en sådan reform. Enligt uppgifter är dock majoriteten av LEGA-utskottet
            i Europaparlamentet mot införande av grupptalan på europeisk nivå.
            Propositionen hänvisar till två olika direktiv (93/13/EEG och
            98/27/EG). Som har framhållits av ett antal remissinstanser kan
            dessa direktiv inte ens i vid mening anses innebära ett steg som
            kan leda fram till nationell lagstiftning om grupptalan. Det förstnämnda
            direktivet syftar till att stärka konsumentens ställning i förhållande
            till näringsidkare avseende avtalsvillkor i konsumentförhållanden.
            Det sistnämnda möjliggör för medlemsländerna att sinsemellan mer
            effektivt följa upp överträdelser mot direktiv på konsumentskyddsområdet.
            Att se dessa som steg i riktning mot grupptalan är inte mer än
            önsketänkande från regeringens sida. Uttalanden i denna riktning
            saknar grund och är direkt missvisande.
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0005.pdf"/>
          <p xml:id="i-FshCK12Eg1htnL449qcbqX">
            Redan i dag finns det indikationer på att man i olika delar av
            världen noggrant följer det svenska arbetet med grupptalan. En
            försmak av de ekonomiska intressen som driver på och skapar grupptalansprocesser
            får man om man läser juninumret av The European Lawyer. Där redogörs
            bland annat för hur en amerikansk advokat gläder sig åt att kunna
            driva europeiska mål som grupptalan i Sverige, med hjälp av Luganokonventionen.
            Enligt institutet Invest in Sweden Agency (ISA) som agerar rådgivare
            åt presumtiva investerare utomlands, är förekomsten av grupptalan
            en stor fråga när man beslutar huruvida man skall investera i
            Sverige. ”Forum shopping” gäller också omvänt — investerare kommer
            att söka efter marknader där man inte riskerar att bli utsatt
            för massprocesser av typen grupptalan. Detta innebär i förlängningen
            ännu en konkurrensnackdel för Sverige. Det framstår mot bakgrund
            av ovan sagda som mindre väl genomtänkt att Sverige ensamt skulle
            införa denna reform.
          </p>
          <p xml:id="i-SjdWwcZ4Q94QTqaR47jYBh">
            4.1.4 Ökad processbenägenhet
          </p>
          <p xml:id="i-6paNDS7H124385HrFdUzGM">
            Det har upprepade gånger påpekats att class action-institutet
            i USA varit en bidragande orsak till processbenägenheten i det
            amerikanska samhället. Trots att de amerikanska och svenska rättssystemen
            skiljer sig åt väsentligt är situationen i USA ett tecken på hur
            situationen missbrukats och länt samhället och näringslivet till
            skada. Det kan av olika anledningar synas som om det svenska rättsliga
            scenariot förändrats. Civilprocessen framstår mer och mer som
            ett naturligt kontrollinstrument framför den sedvanliga myndighetsövervakningen.
            Dessa förändringar har sin grund i det europeiska kulturklimatet.
            Den föreslagna reformens syfte är att öka antalet civilprocesser
            vid de amerikanska domstolarna. Kraven på kausalitets- och culpabedömning
            har hittills fungerat som säkerhetsspärrar mot en alltför vidlyftig
            skadeståndsrätt. Det faktum att individuella omständigheter inte
            kommer att kunna beaktas vid grupptalan kommer att urholka dessa
            principer. Avsaknaden av dessa spärrar kommer att ytterligare
            accelerera användandet av grupptalan. Möjligheten att använda
            sig av riskavtal är i sig processdrivande. Detta ökar också risken
            för en ökad processbenägenhet.
          </p>
          <p xml:id="i-2Cgc1k2GrYiHrcNXWt36bg">
            4.2 Former av grupptalan
          </p>
          <p xml:id="i-DW5paadTehEcUNU8kZ6d8S">
            Regeringen föreslår att grupptalan skall kunna väckas av enskilda
            personer, organisationer eller myndigheter. Regeringen skall bestämma
            vilka myndigheter som får föra grupptalan. Det är en märklig ordning
            att regeringen skall ha beslutanderätten över vilka myndigheter
            som skall tillåtas föra grupptalan. Konsekvensen blir att rådande
            politisk majoritet kommer att kunna styra mot vem grupptalan skall
            användas. Dessutom kommer processen att täckas av skattemedel,
            vilket också är principiellt tveksamt.
          </p>
          <p xml:id="i-YVwsewi7LrKg2zqxHcEvk8">
            2001/02:Ju12
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0006.pdf"/>
          <p xml:id="i-LbEZMwbiN44LcQX1DRGFXv">
            2001/02:Ju12
          </p>
          <p xml:id="i-TdTAK5kLS8XEbwt8ETAXUm">
            Här visar utfallet av remissvaren vilka som förstått vad regeringen
            syftar till. Konsumentombudsmannen och Naturskyddsföreningen får
            här en möjlighet att sätta kraft bakom sina krav på företagen
            genom hot om processer. Dessa instanser har härvid också krävt
            att få tillåtas företräda även dem som inte anmält sig till gruppen
            — man förordar det så kallade opt-out- förfarandet som kritiserats
            för att inte vara förenligt med svensk rätt. Förslaget om offentlig
            grupptalan är principiellt tveksamt också såtillvida att staten
            kan komma att stå på svarandesidan gentemot en kärandemyndighet.
          </p>
          <p xml:id="i-FEdkDUcwBRWkAp86imFfxc">
            4.3 Särskilda processförutsättningar
          </p>
          <p xml:id="i-SzWW68R9haoZ8Zrj6LVbJQ">
            Processförutsättningarna är mycket vagt angivna. Ett flertal
            remissinstanser har påpekat att dessa bör ges ett klarare och
            mer detaljerat innehåll. Även Lagrådet anförde i sitt yttrande
            att kriterierna för att tillåta en grupptalan måste göras så klara
            som möjligt. Regeringen har försökt efterkomma Lagrådets krav,
            men ändringarna får anses vara redaktionella snarare än genomtänkta
            till innehållet. Enligt förslaget har domstolens avgörande i en
            grupprättegång rättskraft i samma utsträckning som om gruppmedlemmarna
            hade varit parter i målet. Den föreslagna rättskraftsregeln måste
            tas i beaktande vid utformningen av de särskilda processförutsättningarna
            för grupptalan. Detta synes dock inte ha beaktats i utformningen
            av lagförslaget. I förslaget nämns som en processförutsättning
            att grupptalan skall kunna grundas på en eller flera omständigheter
            som är gemensamma eller likartade för gruppmedlemmarnas anspråk.
            Enligt promemorian skall domstolen vid bedömningen om omständigheterna
            är likartade söka vägledning i rättegångsbalkens regler om kumulation.
            Detta förefaller vara en mindre lämplig utgångspunkt. Vid fakultativ
            kumulation av mål, innebärande att flera käranden med likartade
            anspråk för talan mot en svarande, kan olika domar ges i förhållande
            till kärandena. Anspråken kan handläggas gemensamt, exempelvis
            kan gemensam bevisupptagning ske, men domstolen förutsätts inte
            bedöma anspråken lika. Rätten kan ogilla ett av anspråken och
            bifalla ett annat anspråk. Denna möjlighet föreligger inte vid
            grupptalan. Om för låga krav ställs på samstämmigheten mellan
            anspråken blir konsekvensen att rätten inte kommer att kunna beakta
            enskilda gruppmedlemmars individuella omständigheter. Detta medför
            att en enskild gruppmedlem kommer att bedömas på samma sätt som
            de andra i gruppen, vilket kanske inte skulle ha skett i en individuell
            prövning. Den enskilde gruppmedlemmen kan då sägas lida en rättsförlust
            om de omständigheter på vilka han grundar sin talan borde ha medfört
            bifall av talan, men talan ändå ogillas eftersom de omständigheter
            på vilka käranden grundar sin talan är otillräckliga för bifall.
            Avgörandet får rättskraft även gentemot den enskilde gruppmedlemmen.
            Denne kan inte få sina anspråk prövade i en ny rättegång på grund
            av principen om res judicata. Omvänt kan enskilda gruppmedlemmar
            på ett oriktigt sätt berikas om de omständigheter som
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0007.pdf"/>
          <p xml:id="i-S8dUYqWTp18HP1zTiwDQxh">
            käranden grundar sina anspråk på medför bifall till grupptalan,
            medan de individuella omständigheterna hänförliga till gruppmedlemmen
            skulle ha medfört att grupptalan ogillades. Svaranden kan inte
            i efterhand hävda att anspråk från en gruppmedlem på grund av
            individuella omständigheter inte borde ha medfört bifall.
          </p>
          <p xml:id="i-P7Kh78CeystXDjkvXf6ePT">
            4.4 Gruppens bestämning
          </p>
          <p xml:id="i-yMySmifq9BGnLMm7R9dK8">
            Regeringen föreslår att grupptalan skall omfatta de gruppmedlemmar
            som inom en viss tid efter det att talan har väckts anmält till
            domstolen att de önskar omfattas av kärandens talan. Gruppmedlemmarna
            skall underrättas om att en grupprättegång har inletts. Underrättelsen
            skall ske på det sätt som domstolen finner lämpligt. Detta förslag
            har omarbetats väsentligt i förhållande till utredningens förslag,
            som alltså förordade att grupptalan skulle omfatta alla som angavs
            som gruppmedlemmar oavsett viljeförklaring. För att inte omfattas
            av grupptalan skulle medlemmarna aktivt behöva begära utträde.
            Detta opt-out- förfarande rönte så pass stor kritik att regeringen
            funnit sig föranledd att backa till ett opt-in-förfarande. Det
            nya förslaget utgör dock inte ett renodlat opt-in-system, utan
            är snarare att betrakta som ett bakvänt opt-out-system. Utgångspunkten
            i bestämmelsen om gruppens bestämning är ju att en enskild är
            medlem i gruppen fram till dess tidsfristen att anmäla sig har
            löpt ut, och skall därmed anses ha trätt ur gruppen. Denna formulering
            synes något märklig — regeringen menar alltså att man är medlem
            av en grupp till dess att det kan konstateras att man inte anmält
            sig till densamma. Ovan nämnda förhållande återspeglas bland annat
            i övriga bestämmelser som knyter an till paragrafen om gruppens
            bestämning (8 14). I dessa refereras enbart till ”...anmälan enligt
            8 14”. Vilken typ av anmälan som åsyftas — om anmälan gäller inträde
            eller utträde — stadgas inte uttryckligen. Denna lagtekniska lösning
            framstår som mycket lämplig om lagstiftaren i ett senare skede
            beslutar sig för att ändra opt-in-systemet till ett opt-out-system.
            Den enda paragraf som då behöver justeras är i princip $ 14. I
            propositionen står också att man avser att följa anmälningsfrekvensen
            mycket noga. I den promemoria som föregick nu föreliggande förslag
            stod att man avsåg att omvärdera anmälningsförfarandet i fall
            anmälningsfrekvensen skulle bli för låg.
          </p>
          <p xml:id="i-4PJd8mRicSZfhR7wknX9tE">
            4.5 Riskavtal
          </p>
          <p xml:id="i-5u5PfxKZkN8nBfrwRLcy6L">
            Regeringen föreslår att den som vill väcka grupptalan skall kunna
            träffa avtal med ett ombud om att arvodet skall bestämmas med
            hänsyn till utgången av tvisten (så kallade riskavtal). Ett sådant
            avtal skall dock kunna åberopas mot gruppmedlemmarna endast om
            det har godkänts av domstol. Ett riskavtal får godkännas endast
            om det är skäligt med hänsyn till sakens beskaffenhet.
          </p>
          <p xml:id="i-U8kggrN898TcKPBYQdkiLo">
            2001/02:Ju12
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0008.pdf"/>
          <p xml:id="i-F5WZuFRf6quiLuzzSWB1XX">
            2001/02:Ju12
          </p>
          <p xml:id="i-M8djda9vo37xAW6XG4MNiR">
            Ett stort antal remissinstanser har ställt sig tveksamma till
            eller motsatt sig införandet av regler om riskavtal. Det finns
            anledning att se allvarligt på de skäl som framförts mot introduktionen
            av riskavtal i det svenska rättssystemet. Risken är stor att användningen
            av riskavtal leder till att antalet onödiga rättegångar ökar och
            att kostnaderna för domstolarna och samhället ökar utan motsvarande
            nytta. Riskavtalet innebär att advokaten får ett mycket starkt
            ekonomiskt intresse i tvisten, vilket kan leda till att advokatens
            intressen sätts före klientens. Detta är oförenligt med den grundläggande
            principen om advokatens odelade lojalitetsplikt gentemot klienten.
            Det förhållande att kravet på riskavtal skall godkännas av domstol
            kan medföra att domstolens opartiskhet ifrågasätts. En sådan prövning
            förutsätter nämligen en bedömning av möjligheterna till framgång
            med grupptalan.
          </p>
          <p xml:id="i-5oAv1ThPht57MWj1rBkTgc">
            4.6 Ekonomiska konsekvenser
          </p>
          <p xml:id="i-XYxpmf1vbQSLEosxZ6ccL2">
            Regeringen bedömer att införandet av reformen kommer att medföra
            kostnadsökningar för de tingsrätter som blir behöriga att handlägga
            grupprättegångar. Kostnaderna anses dock rymmas inom ramen för
            den ordinarie anslagstilldelningen till domstolsväsendet. Flera
            remissinstanser har ifrågasatt denna bedömning. Domstolsverket
            anser att resursbehovet är svårt att bedöma. Man anser att de
            ökade kostnaderna svårligen kommer att rymmas inom ramen för befintliga
            medel. Domstolsverket påtalar också vikten av utbildningsinsatser
            för berörda domare, och JO framhåller vikten av att behöriga tingsrätter
            tillförs tillräckliga domarresurser. Vid en genomgång av förslagets
            olika bestämmelser framgår det att domstolarna i stor utsträckning
            har att göra lämplighetsbedömningar vid hanteringen av grupprättegångar.
            Domstolen kommer ofta att stöta på komplicerade processuella frågor
            och mycket tidskrävande bedömningar med anledning av, till exempel,
            reglerna om . astställande av om de särskilda processförutsättningarna
            är uppfyllda, e huruvida en ansökan till sitt innehåll är fullgod
            (särskilt vad gäller frågan om huruvida namn- och adressuppgifter
            behövs för målets handläggning eller inte), e huruvida begäran
            om byte av taleform skall bifallas, e på vilket sätt underrättelse
            till gruppmedlemmarna skall ske, e huruvida en begäran om utvidgning
            av talan skall bifallas, och e huruvida en begäran om uppskov
            med prövningen av en viss fråga skall bifallas.
          </p>
          <p xml:id="i-Hmumgfs9zVAVVcFBtSNCc9">
            Domstolarna skall dessutom bedöma en rad andra frågor som inte
            är aktuella i vanliga processer och utöva en omfattande processledning,
            till exempel vad avser bildandet av undergrupper, byte av kärande
            och godkännande av riskavtal. Även detta torde vara mycket tidskrävande.
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0009.pdf"/>
          <p xml:id="i-Vf7EGLomnyJBMfhrYCic36">
            Ovan angivna bestämmelser kommer att medföra att domstolarna
            kommer att tvingas handlägga mycket mer krävande och omfattande
            processer än enligt nu gällande processordning. Detta kommer i
            sin tur att leda till att domstolarna behöver ökade resurser med
            ökade kostnader för staten som följd. Någon vidare analys av hur
            stora kostnaderna förväntas bli har inte gjorts. I stället uttalas
            att grupprättegångarna — som förväntas bli försvinnande få till
            antalet, vilket åter reser frågan om behovet av reformen — inte
            kommer att bli mer kostsamma att handlägga än ordinära mål. Med
            beaktande av det ovan anförda samt det förhållande att samtliga
            domstolar länge har varit föremål för omfattande besparingar torde
            en noggrann undersökning av = framtida = anslagstilldelning, liksom
            kostnadseffekterna, erfordras för en korrekt analys av de ekonomiska
            konsekvenserna.
          </p>
          <p xml:id="i-FrnBV94pCqfYKXE5GQMbfH">
            5 Särskilda hänsynstaganden 5.1 Juridiska invändningar
          </p>
          <p xml:id="i-4Q6nJDMBN1fPd23m9yoTfG">
            5.1.1 Förslagets plats i det svenska rättssystemet
          </p>
          <p xml:id="i-YA7EEdnebzEpTtFFbWTRTf">
            Förslaget är ägnat att underlätta processer om små anspråk. Om
            svenska domstolar åläggs att lösa aggregationer av bagatellartade
            anspråk skulle deras roll i samhället drastiskt förändras. Tvistlösning
            skulle ersättas av översyn av industri och näringsliv. En grupptalansreform
            skulle även leda till att organisationer och myndigheter skulle
            kunna, genom rättegångsförfarandet, driva en politisk agenda som
            på intet sätt behöver ligga i konsumentens, eller ens samhällets,
            intresse. Problematiken med access to justice, det vill säga enskilda
            individers möjligheter att framställa anspråk, betyder inte enbart
            att det behövs utökade möjligheter till domstolsprocesser. I diskussionen
            om grupprättegångar bör man beakta processuell effektivitet lika
            väl som tillgång till rättsmedel. I USA introducerades class action
            som en processuell regel i syfte att underlätta hanteringen av
            de massanspråk som fyllde domstolarna, inte för att det inte fanns
            möjligheter att göra sina anspråk gällande. Diskussionen måste
            således fokusera på behovet av reformen samt tillämpligheten av
            det föreslagna systemet i Sverige.
          </p>
          <p xml:id="i-UTy33D7Cf3kGbaWepDbfh8">
            5.1.2 Effekter på den materiella rätten
          </p>
          <p xml:id="i-H4ShpoT7tF8ZMFtTZezXhR">
            Regeringen hävdar att förslaget inte kommer att leda till ändringar
            i den materiella rätten, utan att det utgör en strikt processuell
            reform. Grupptalan kommer dock att innebära en avsevärd uppluckring
            av skadeståndsrätten. Individuella omständigheter kommer att bli
            i stort sett omöjliga att beakta. Härigenom kommer domstolarna
            att bli tvungna att ge efter på det stränga krav på adekvat kausalitet
            mellan handling och skada som gäller inom den materiella skadeståndsrätten
            i Sverige. Detta kommer i sin tur att leda till en
          </p>
          <p xml:id="i-KgXnF33GV8znNYFTxunHar">
            2001/02:Ju12
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0010.pdf"/>
          <p xml:id="i-Th3RM6qYR4d97J1T9xEWV3">
            2001/02:Ju12
          </p>
          <p xml:id="i-UAmqXn5qTKWm3XaY7dQveS">
            10
          </p>
          <p xml:id="i-PVJyy8qxpxVApeYxobfxaz">
            uppluckring av kausalitetsbedömningen på ett sätt som inte kan
            anses förenligt med de grundläggande principerna inom svensk skadeståndsrätt.
            Av samma skäl kommer det nu gällande kravet inom skadeståndsrätten
            på en = individuell bedömning av huruvida oaktsamhet = föreligger
            (culpabedömning) att eftersättas. Även andra principer som förutsätter
            en individuell bedömning kommer att påverkas negativt i och med
            att domstolarna inte kommer att kunna upprätthålla kravet på beaktande
            av särskilda omständigheter och exakthet i sin bedömning. Hit
            hör exempelvis principerna om ansvarsfrihetsgrund, medvållande
            och samtycke, samt inverkan av konkurrerande skadeorsaker.
          </p>
          <p xml:id="i-nnQFrTyBcFgie6ikXud33">
            För att grupptalansinstitutet i praktiken skall fungera kommer
            beräkning och fördelning av skadestånd att behöva schabloniseras
            vilket omintetgör
          </p>
          <p xml:id="i-QYeb5Y8WTnihbqcSxWJ2jP">
            2
          </p>
          <p xml:id="i-HVKfHxzeUzvfmnsXx3DTVt">
            skadeståndets individuella, reparativa effekt.
          </p>
          <p xml:id="i-JePny6ef6q7SFeoTzTTRbn">
            5.2 Vem vinner på förslaget — konsumenten eller KO?
          </p>
          <p xml:id="i-KCtr5m744UYtxEaEk2cvw6">
            5.2.1 Minskad investeringsvilja
          </p>
          <p xml:id="i-T7TQk1X1nTd36ow84fuEDx">
            Den bästa konsumentpolitiken är en politik som tillåter konkurrens,
            mångfald och valfrihet. På en marknad där fri konkurrens råder
            kan en missnöjd kund — som väljer att inte använda sig av de rättsliga
            medel som trots regeringens klagorop faktiskt står till buds —
            helt enkelt välja att inte handla med det fallerande företaget.
            Ett seriöst näringsliv är självsanerande. Sköter man sig inte
            har man snart inga kunder kvar. Det är bara på en monopolmarknad
            som reformer av det nu aktuella slaget behövs. Endast när konsumenten
            bara har en producent att vända sig till behöver man ta till dessa
            krafttag för att inskärpa kraven på kvalitet. Sverige har ett
            antal konkurrensnackdelar gentemot andra potentiella marknader.
            Sverige ligger avsides, språket är svårtillgängligt, skatterna
            på företagande och vinst är mycket höga vid en internationell
            jämförelse. Därför är varje reform som påverkar Sveriges ekonomiska
            och juridiska infrastruktur väsentlig. Grupptalaninstitutet har
            dåligt rykte. Med tanke på den betydelse som utländska företag
            på väg att investera i Sverige tillmäter förekomsten av institutet
            finns det goda skäl att anta att investeringsviljan kommer att
          </p>
          <p xml:id="i-PqR4Vs193F5hLv74gyZKy1">
            påverkas mycket negativt. Det är troligt att många företag inte
            finner det mödan värt att satsa på Sverige som marknad om risk
            för att dra på sig grupprättegångar då följer med. Därtill är
            den svenska marknaden alltför liten för att vara intressant. När
            man bedömer huruvida en specifik reform skall införas måste man
            också beakta behovet av en livsduglig infrastruktur. Införandet
            av grupptalan i Sverige skulle leda till effekter på olika nivåer,
            förutom på rättsväsendet.
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0011.pdf"/>
          <p xml:id="i-9r5Mgx7chUfFK9f7E2m8TE">
            5.2.2 Ett amerikanskt säkerhetstänkande
          </p>
          <p xml:id="i-56ADneFhRKZguwFiprwFmV">
            Införande av grupptalan skulle komma att medföra ökade kostnader
            för konsumenterna. Ett ökat antal processer ökar kostnaderna för
            näringslivet, som i sin tur övervältrar dessa kostnader på konsumenten.
            Resultatet blir en höjning av de redan internationellt sett höga
            priserna på konsumtionsvaror i Sverige. Där en intresseorganisation
            eller en myndighet vinner en process förlorar konsumenten långsiktigt
            på ökade priser på varor och tjänster. Ett ökat antal processer
            skulle också leda till en ny form av säkerhetstänkande i form
            av meningslösa varningstexter. Innebörden av en sådan varning
            kan till exempel vara att kaffet är varmt och således kan medföra
            brännskada. Alternativt börjar företaget att servera mindre varmt
            kaffe. Exemplen kan verka löjeväckande, men är en realitet i USA
            i dag. Även detta säkerhetstänkande för med sig effekter för konsumenterna.
            Dels övervältras ökade företagskostnader på grund av extensiv
            märkning till konsumentledet, dels är risken att människor slutar
            att själva beakta eventuella risker, eftersom de förväntar sig
            att bli varnade vid varje liten risk för skada eller besvikelse.
          </p>
          <p xml:id="i-BqcTWkUmDc16tFPPVbyDro">
            5.2.3 Konsumenterna
          </p>
          <p xml:id="i-L2VonRxMKdHWETLSfooy92">
            Enligt anhängare av förslaget är införandet av grupptalan enda
            sättet att tillse att vissa skadelidande kommer till sin rätt.
            Kritikerna av förslaget har anklagats för att vara ”potentiella
            svarandeparter som inte vill betala berättigade skadestånd”. Vid
            införandet av ingripande reformer är det dock angeläget att värna
            om rättssäkerhetsfrågor, likaväl som behovet av ändring. Att konsumenter
            har makt och inflytande är angeläget. Den främsta formen av konsumentmakt
            är dock att själv ha bestämmanderätten över sina resurser och
            hur man vill använda dem. Det finns flera bättre och billigare
            sätt att tillse att konsumenterna kommer till sin rätt än att
            införa grupptalan. Bland annat kan man tänka sig att bygga vidare
            på den princip som allmänna reklamationsnämnden innebär. Inom
            EU pågår också arbete med så kallad alternative dispute resolution,
            ett sätt att nå överenskommelse mellan tvistande parter utom rätta,
            just för att komma tillrätta med små anspråk på konsumentområdet.
            Det är inte konsumentmakt att ge stat, myndigheter och självutnämnda
            ombudsmän rätten att för en grupp enskilda driva processer, allrahelst
            inte när syftet kan befaras bli mer politiskt än reparativt. Konsumenter
            har i dag fullt tillräckliga medel att få sina anspråk tillgodosedda,
            vilket påtalats av ett stort antal tunga remissinstanser. De konsumenter
            som väljer att inte gå vidare när de är missnöjda med en vara
            eller en tjänst har gjort ett aktivt val. Det är förmätet av staten
            att misskreditera konsumenterna med att säga att detta val beror
            på att konsumenterna inte vet, kan eller orkar bättre.
          </p>
          <p xml:id="i-NG5FxTv5AELbV8U4xNKj65">
            2001/02:Ju12
          </p>
          <p xml:id="i-Anmoe6v2R9PWinPJ8AhLpa">
            21
          </p>
          <pb facs="riksdagen-motions-pdf/data/200102/mot_200102_Ju_0012/mot_200102_Ju_0012-0012.pdf"/>
          <p xml:id="i-F2nnAgKX5EbwHnT8YfyLLc">
            2001/02:Ju12
          </p>
          <p xml:id="i-KVKVTBYBf3suSQVfYsB8Rx">
            Elanders Gotab, Stockholm 2002
          </p>
          <p xml:id="i-4L1UvVpHMMnHo9ruWBC4wf" type="date">
            Stockholm den 26 mars 2002
          </p>
          <div xml:id="i-A9EakQcCBdF6Eak9WS8oit" type="signatureBlock">
            <p who="i-XgRZtFgzPDL7KcwsDvGVej" type="signature">
              Fredrik Reinfeldt (m)
            </p>
            <p who="i-F8qdE2eedz12PwFanq3ahv" type="signature">
              Maud Ekendahl (m)
            </p>
            <p who="i-J2F63fdxUFAAeBTYXLX7MZ" type="signature">
              Anita Sidén (m)
            </p>
            <p who="i-Evjo9hsKrPvb3KMyegAipb" type="signature">
              Cecilia Magnusson (m)
            </p>
            <p who="i-Tg5wtdAcfotgy1zwH4f3qs" type="signature">
              Lars Björkman (m)
            </p>
          </div>
          <p xml:id="i-NKae1tNDUmYKeG7Lp8ZGYM">
            Jeppe Johnsson (m) Lennart Bolander (m) Karin Enström (m) Anders
            G Högmark (m)
          </p>
        </div>
      </div>
    </body>
  </text>
</TEI>
