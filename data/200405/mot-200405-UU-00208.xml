<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00208">
  <teiHeader>
    <fileDesc>
      <titleStmt>
        <title>Kina, Tibet och Taiwan</title>
        <author corresp="i-BUsYTbnmyQrtHXSA2gEp9T">av Torsten Lindström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kina, Tibet och Taiwan</title>
          <idno type="rdwebb">GS02U208</idno>
          <rs type="number">U208</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U208/text</ref>
          <ref type="dokument_url_html">http://data.riksdagen.se/dokument/GS02U208</ref>
          <ref type="dokumentstatus_url_xml">http://data.riksdagen.se/dokumentstatus/GS02U208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nhvj7PhrCHBom5oKQ2xCJS" type="signed"/>
        <correspContext corresp="i-Nhvj7PhrCHBom5oKQ2xCJS">
          <note type="signatory" corresp="i-BUsYTbnmyQrtHXSA2gEp9T"/>
        </correspContext>
        <correspAction type="referral" xml:id="i-6taiJ7RAJj1fVFLd2UpcZ3">
          <date when="2004-10-14"/>
        </correspAction>
        <correspAction type="dismissal" xml:id="i-M2XPysMW52WgfdGAvfsgu6">
          <date when="2004-10-14"/>
        </correspAction>
        <correspAction type="submission" xml:id="i-TzcSWUsJGs5HAnjTYBZsvf">
          <date when="2004-10-05"/>
        </correspAction>
        <correspAction type="assigned" xml:id="i-RUSDXW7vYNf7DZBZ2hxtwH"/>
        <correspContext corresp="i-RUSDXW7vYNf7DZBZ2hxtwH">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_208/mot_200405_U_208-0001.pdf"/>
      <div type="motHeader" xml:id="i-2xi9t4f1nvEh1zwL2KTRNs">
        <div type="motTitle" xml:id="i-Nq3gcD84eNo2vVZ57fQWYc"/>
        <div type="motSubmissionInfo" xml:id="i-LHWRhGfNNYgWzK8p1csYAY"/>
      </div>
      <div type="motBody">
        <div>
          <p>2004/05 mnr: U208 pnr: kd525</p>
          <p>Motion till riksdagen 2004/05:U208</p>
          <p>av Torsten Lindström (kd)</p>
          <p>Kina, Tibet och Taiwan</p>
          <p>Förslag till riksdagsbeslut</p>
          <p>1. Riksdagen tillkännager för regeringen som sin mening vad som i motionen anförs om ockupationen av Tibet. 2. Riksdagen tillkännager för regeringen som sin mening vad som i motionen anförs om en demokratisk utveckling i Kina. 3. Riksdagen tillkännager för regeringen som sin mening vad som i motionen anförs om respekten för Taiwans suveränitet.</p>
          <p>Motivering</p>
          <p>Kina är en diktatur som regelbundet bryter mot de mänskliga rättigheterna. Sverige bör ha en tydlig hållning i förhållandet till Kina genom att markera behovet av mänskliga rättigheter och en demokratisering av Kina. Samtidigt får man inte isolera Kina utan tvärtom stödja de demokratiska krafter som finns, liksom utvecklingen av marknadsekonomi och pluralism. Inget land kan tillåtas föra en inrikespolitik som innebär systematisk tortyr och avrättningar. Under sitt besök i Göteborg våren 2004 slog Kinas utrikesminister Li Zhaoxing fast att Dalai lama är en brottsling som agerar i strid med de mänskliga rättigheterna. Med tanke på att Dalai lama är symbolen för det Tibet som Kina sedan decennier ockuperar och förtrycker så är förstås uttalandet anmärkningsvärt. Att Kina utsätter sina medborgare för systematisk tortyr och förföljelse är inte en angelägenhet för hela världen anser deras utrikesminister. I stället kräver Li att varje land tillåts sköta sin inrikespolitik utan inblandning av andra, stater eller non-government-organizations. För hans del innebär det att Kina i lugn och ro kan fortsätta att avrätta tusentals personer varje år. Sverige bör på alla sätt markera att den kinesiske utrikesministerns uttalande är oacceptabelt. Den enda acceptabla lösningen är att Kina lämnar Tibet. I ett frågesvar till riksdagen den 5 maj 2004 anförde utrikesministern:</p>
          <pb facs="riksdagen-motions-pdf/data/200405/mot_200405_U_208/mot_200405_U_208-0002.pdf"/>
          <p>2004/05:U208</p>
          <p>”Utrikesminister Li Zhaoxings anmärkningsvärda uttalande visar enligt min mening på behovet av en närmare dialog mellan Dalai lama och den kinesiska regeringen.” Svaret visar att regeringen till fullo inte förstått betydelsen av en tydlig linje där intet annat än Kinas tillbakadragande från Tibet kan accepteras. Riksdagen bör därför för att värna tibetanernas rättigheter, uttala att regeringen i de svenska kontakterna med Kina ska poängtera detta tydligt. De mänskliga rättigheterna ska dock givetvis inte bara omfatta tibetanerna. Den kinesiska regimen förtrycker också sitt eget folk. Förföljelse och fängslande av politiska orsaker är regel i Kina. Regimen hotar också den fungerande ”kinesiska” demokrati som finns, Taiwan. Sverige ska därför i kontakterna med Kina påtala vikten av mänskliga rättigheter i Kina samt respekt för Taiwans suveränitet. Det bör riksdagen ge regeringen till känna.</p>
          <p>Stockholm den 20 september 2004</p>
          <p>Torsten Lindström (kd)</p>
        </div>
      </div>
    </body>
  </text>
</TEI>
