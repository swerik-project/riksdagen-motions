<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00244">
  <teiHeader>
    <fileDesc>
      <titleStmt>
        <title>En elevanpassad skola</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En elevanpassad skola</title>
          <idno type="rdwebb">H002Ub244</idno>
          <rs type="number">Ub244</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub244/text</ref>
          <ref type="dokument_url_html">http://data.riksdagen.se/dokument/H002Ub244</ref>
          <ref type="dokumentstatus_url_xml">http://data.riksdagen.se/dokumentstatus/H002Ub244</ref>
          <ref type="doc">http://data.riksdagen.se/fil/27353B63-32DF-4092-A4EB-45A6FA8A6FB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hsd2qN1C5BxgUqPSwe7V6W" type="signed"/>
        <correspContext corresp="i-Hsd2qN1C5BxgUqPSwe7V6W">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-JLXxnxZzcCHCJrVge55qKF" type="numbering">
          <date when="2012-10-04"/>
        </correspAction>
        <correspAction xml:id="i-DvRTX8hGsM85iHFnsrGT82" type="submission">
          <date when="2012-10-03"/>
        </correspAction>
        <correspAction xml:id="i-nLyqsDL3PNvCWKUPbnSu1" type="transfer">
          <date when="2012-10-03"/>
        </correspAction>
        <correspAction xml:id="i-KN63tjxuHjq45kdYLRuNBD" type="assigned"/>
        <correspContext corresp="i-KN63tjxuHjq45kdYLRuNBD">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GoEBLRcnfvcjzkWEXhNwwV" type="motHeader"/>
      <div xml:id="i-554kbxoVGWi1nFiNg3ukNS" type="motBody">
        <div xml:id="i-C9DUWCLNAxQh1CjRrF3ncp" type="motProposal" subtype="förslag">
          <head xml:id="i-CpxQVVY8KCVC6CnyjGp6J9">
            Förslag till riksdagsbeslut
          </head>
          <list xml:id="i-YGFrV9ZsY7xm7U4CWz8ry1" style="ol">
            <item xml:id="i-4jYaNBT997seMbxBsVs7M6">
              Riksdagen tillkännager för regeringen som sin mening vad som
              anförs i motionen om en flexibel skolgång där utbildningens mål
              kan nås under både kortare och längre tid än nio skolår.
            </item>
            <item xml:id="i-CTrqEuBe61Jd5sxU8G2FEL">
              Riksdagen tillkännager för regeringen som sin mening vad som
              anförs i motionen om att avskaffa den nationella timplanen.
            </item>
          </list>
        </div>
        <div xml:id="i-RCMBhSEG64B8y7MJSK7ded" type="motContent">
          <head xml:id="i-2kGyJ6gHmPwsWAjCQ1xi1d" type="h1">
            Motivering
          </head>
          <p xml:id="i-AvYCdwAp8AGHNpVD3ziZJH">
            Ingen ska hållas tillbaka och ingen ska lämnas efter. Sverige
            har en målstyrd skola där eleven ska uppnå vissa fastställda kunskapsmål
            för att erhålla godkänt betyg. Barn är olika och har därmed olika
            förutsättningar för att uppnå de mål som är uppställda, och för
            detta krävs en flexibel skola. Om de uppsatta målen uppnås efter
            nio skolår eller om det görs under åtta eller tio år borde vara
            av underordnad betydelse. Idag kan en elev hoppa över en klass
            men det är extremt ovanligt. Och man kan verkligen ifrågasätta
            huruvida svenska elever är så likartade att i princip alla behöver
            just nio år på sig att uppnå kunskapsmålen.
          </p>
          <p xml:id="i-W4Zt3GkywhGKrZpB4aRc45">
            En mer flexibel skolgång, där elever tillåts att gå snabbare
            fram i undervisningen men där det också ses som naturligt att
            behöva mer tid för att uppnå målen, är att föredra. Eleverna ska
            få stöd att utvecklas och nå kunskapsmålen i sin egen takt. Mer
            tid för lärandet bör särskilt ges under de tidiga skolåren. Det
            är mycket viktigt att upptäcka elever med inlärningssvårigheter
            så tidigt som möjligt. Det är också angeläget att stödja elever
            som kan nå kunskapsmålen i snabbare takt, och för dessa elever
            behövs också en pedagogisk stimulerande miljö. Sommarskola är
            ett bra exempel på hur elever kan uppnå både gymnasie- och högskolebehörighet
            i snabbare takt. En flexibel skolgång kräver en utvecklad pedagogisk
            lärandemiljö där både elever, föräldrar och pedagoger är motiverade.
          </p>
          <head xml:id="i-Y25TcktoeisJ6uaYqnEeCm" type="h2">
            Avskaffa den nationella timplanen
          </head>
          <p xml:id="i-8C21uKRmFALPGHaBRhSiS5">
            Det borde även vara av underordnad betydelse hur många timmar
            det tar för varje elev att nå godkänt betyg. Trots att skolan
            idag är målstyrd har varje ämne eller kurs ett visst antal timmar.
            Det är ett förlegat system som borde göras mer flexibelt i en
            skola som sätter kvalitet framför kvantitet. I den nya skollagen
            utökas möjligheterna till undantag från timplanen, men den tas
            inte bort. Eftersom skolan nu styrs med mål är denna reglering
            onödig.
          </p>
          <p xml:id="i-FEGnx5oPgtR1g8H4UGarHV">
            Den nationellt styrda timplanen bör tas bort. Det är en självmotsägelse
            att en målstyrd skola har en timplan som exakt reglerar hur många
            undervisningstimmar som ska ges i varje ämne. En timplan kan som
            riktlinje vara ett stöd i undervisningen, men omfattningen ska
            beslutas på lokal nivå.
          </p>
          <p xml:id="i-QNAz47vardFRRpt1c9kj5L">
            Det har förvisso införts en bestämmelse i den nya skollagen som
            möjliggör undantag från att tillämpa den nationella timplanen.
            Fokus är således fortfarande på antalet undervisningstimmar och
            inte på vilken kunskap som eleverna uppnår.
          </p>
          <p xml:id="i-LdhJfYv7hrFjjqZi6e9QCz">
            En försöksverksamhet fanns tidigare i 79 kommuner, där skolorna
            arbetade utan timplan och där kursplanerna istället fungerade
            som styrdokument. Erfarenheterna var positiva och bör leda till
            att den nationella timplanen tas bort i hela landet. Det skulle
            möjliggöra större hänsynstagande till enskilda elevers behov och
            förutsättningar att nå olika mål olika snabbt. Det skulle också
            kunna betyda en mer sammanhängande undervisning.
          </p>
          <head xml:id="i-LbV3EVj8QRqcAGmjKk4Tms" type="h2">
            Flexibel skolstart
          </head>
          <p xml:id="i-9j1oqXTMMbXaXJPByXv85u">
            I olika sammanhang har en mer flexibel skolstart efterlysts.
            Det är ett led i att skolan ska möta eleven efter hans eller hennes
            behov eftersom det kan skilja mycket i elevernas mognad och förkunskaper.
          </p>
          <p xml:id="i-FArgaa7RULcWDCPopx2bC">
            I dag finns möjligheten till flexibel skolstart inskriven i skollagen.
            Möjligheten begränsas dock till att kommuner har rätt att låta
            elever börja skolan i en annan ålder än det år barnet fyller sju
            år. Detta utnyttjas dock i ganska liten omfattning, vilket är
            beklagligt då barn mognar olika snabbt.
          </p>
          <p xml:id="i-2cNyoYrGfP9PUBkSyb8x7X">
            Utbildningsutskottet har påpekat att regeringen i budgetpropositionen
            för 2012 skriver att det är av stor vikt att skolgången är tillräckligt
            flexibel så att varje elev ges stöd och utmaningar för att kunna
            utvecklas så långt det är möjligt i alla ämnen.
          </p>
          <p xml:id="i-KBnp5gwoYU5VsytJKUuPvU">
            Eftersom flera stora skolreformer nu införs är det, vilket regeringen
            skriver i propositionen, viktigt att fokus ligger på att genomföra
            dessa. Men i ett kommande skede måste man se till att bättre anpassa
            systemet efter varje elevs förutsättning. Ett sätt är att ha skolstart
            både höst och vår. Kommunerna borde få denna möjlighet. På så
            sätt behöver inte föräldrars beslut att låta sitt barn vänta med
            att börja skolan bli lika dramatiskt. Ett nytt beslut behöver
            då inte vänta ett helt år utan endast en termin.
          </p>
          <p xml:id="i-3xP6h9bhnDMt5ZruDXbxnu">
            Regeringen tillsatte 2009 en utredning som skulle titta på möjligheten
            med flexibel skolstart. I oktober 2010 lämnade regeringens utredare
            sitt resultat i betänkandet I rättan tid? Om ålder och skolstart.
            I betänkandet föreslås bland annat att barn ska ha möjlighet att
            börja grundskolans årskurs 1 vid höst- eller vårterminens början.
            Det är föräldrarna som efter samtal med personal i förskola eller
            förskoleklass ska avgöra när barnet ska börja. Man föreslår att
            en försöksverksamhet ska tillsättas där barn kan påbörja sin skolgång
            från höstterminen det år de fyller sex år till vårterminen det
            år de fyller åtta år.
          </p>
          <p xml:id="i-Hdh5jd6owwURQZ9VFxE23a">
            För att flexibiliteten inte ska stanna vid skolstarten är det
            viktigt att samma princip får gälla under hela skolgången så att
            den som behöver extra tid eller är redo att gå fortare fram kan
            göra det en termin och inte vara hänvisad till att det ska behöva
            gälla ett helt läsår. Med anledning av det ovan anförda bör regeringen
            skyndsamt inrätta en försöksverksamhet där skolstart i årskurs
            1 ska erbjudas både vår och höst.
          </p>
        </div>
        <div xml:id="i-3GDHYc9LBHHo91XPamd7u4" type="motSignatures">
          <list xml:id="i-NUDr4CBwrat7dNHLDzbJYe">
            <item xml:id="i-LqiXCrMdABy31YBaEEUB8J">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
