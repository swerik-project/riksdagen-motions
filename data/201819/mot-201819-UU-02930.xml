<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-02930">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2930 av Hans Wallmark m.fl. (M)</title>
          <idno type="rdwebb">H6022930</idno>
          <rs type="number">2930</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6022930/text</ref>
          <ref type="dokument_url_html">http://data.riksdagen.se/dokument/H6022930</ref>
          <ref type="dokumentstatus_url_xml">http://data.riksdagen.se/dokumentstatus/H6022930</ref>
          <ref type="docx">http://data.riksdagen.se/fil/4653E27C-F815-4584-AE8B-02EA6C1674BC</ref>
          <ref type="pdf">http://data.riksdagen.se/fil/140A01E0-21AF-4D3A-8554-F949C61A9591</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MNkVwesHgyynBJ7zTGMJ7p" type="signed"/>
        <correspContext corresp="i-MNkVwesHgyynBJ7zTGMJ7p">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-XKBEUKbavmqFvdi75cDrts"/>
        </correspContext>
        <correspAction xml:id="i-9zrunCtiB2cX9yUxZiH8zQ" type="submitted">
          <date when="2018-11-30"/>
          <time when="16:20:39"/>
        </correspAction>
        <correspAction xml:id="i-XjVFojKWxbxYHg5EmHh633" type="reviewed">
          <date when="2018-11-30"/>
          <time when="17:02:45"/>
        </correspAction>
        <correspAction xml:id="i-VoMs23dnQ4G1hFesgpL7fx" type="referred">
          <date when="2018-12-05"/>
        </correspAction>
        <correspAction xml:id="i-9r4xUYw24h8fz7hzEnkEUb" type="assigned">
          <date when="2019-12-11"/>
          <time when="17:19:55"/>
        </correspAction>
        <correspContext corresp="i-9r4xUYw24h8fz7hzEnkEUb">
          <ref type="assignedTo">Utrikesutskottet</ref>
        </correspContext>
        <correspAction xml:id="i-URvQnb18FnFzysfdAUwXRf" type="behandlas_i"/>
        <correspContext corresp="i-URvQnb18FnFzysfdAUwXRf">
          <ref type="uppgift">2018/19:UU2</ref>
          <ref type="ref_dok_id">H601UU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LAYFyUoipkauAXsAxsj4dF" type="behandlas_i"/>
        <correspContext corresp="i-LAYFyUoipkauAXsAxsj4dF">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2930 av Hans Wallmark m.fl. (M)
          Utgiftsområde 7 Internationellt bistånd
        </div>
      </div>
      <div type="motBody">
        <div type="motSummary">
          <head xml:id="i-WS8RFJrVEQbKmqQ9BGmEeA">
            Sammanfattning
          </head>
          <p xml:id="i-YE1SffrYmabCimdXg4s1vE">
            Sverige har ett moraliskt ansvar att arbeta för att utrota fattigdom
            och förtryck. Det målet är långt ifrån uppnått. Sverige ska därför
            ha en ambitiös utvecklingspolitik och ett generöst bistånd. Sveriges
            bistånd ska främja demokrati, mänskliga rättigheter och hållbar
            utveckling och hävda internationell rätt och jämställdhet. Målet
            är att bidra till att lösa konflikter, skapa hållbar fred och
            omvandla förtryck till frihet, fattigdom till framsteg och resursslöseri
            till hållbar utveckling. Vi ska främja öppenhet och handel som
            en väg till fler jobb, välstånd, högre tillväxt och ett redskap
            för bättre förståelse och tolerans.
          </p>
        </div>
        <div type="motProposal" subtype="förslag">
          <head xml:id="i-4PQnVmprvQP3VyJssDiayu">
            Förslag till riksdagsbeslut
          </head>
          <list style="ol">
            <item xml:id="i-RhWcNdeifvuCQxi3VLdB7w">
              Riksdagen anvisar anslagen för 2019 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item xml:id="i-XAstkyZXTy65RT1D9uajKz">
              Riksdagen ställer sig bakom det som anförs i motionen om en ansvarsfull
              hantering av biståndsmedel och tillkännager detta för regeringen.
            </item>
            <item xml:id="i-8twTpKECi1Nx5wHFkBAQh5">
              Riksdagen ställer sig bakom det som anförs i motionen om att
              biståndet ska utgå från OECD:s (Organisation for Economic Cooperation
              and Development) biståndskommitté Dacs (Development Assistance
              Committee) definition av bistånd men att mer insatser bör räknas
              som bistånd och man därför ska verka för breddade OECD/Dac-regler,
              och detta tillkännager riksdagen för regeringen.
            </item>
            <item xml:id="i-2kRvDBMjSqmcxN8Mc9d9D4">
              Riksdagen ställer sig bakom det som anförs i motionen om principen
              om ett arbetssätt där biståndets resultat återspeglas i strategierna,
              och detta tillkännager riksdagen för regeringen.
            </item>
            <item xml:id="i-Cm1GF5onds6UxCbbibCndK">
              Riksdagen ställer sig bakom det som anförs i motionen om att
              Sverige ska vara tydligt och ställa höga krav på sina samarbetspartner
              i biståndet när det gäller resultatfokus och redovisning, och
              Sverige ska också vara berett att ompröva sitt biståndsengagemang
              när kraven inte uppfylls, och detta tillkännager riksdagen för
              regeringen.
            </item>
            <item xml:id="i-8kJdimbKYEcWGqHEzk9QtB">
              Riksdagen ställer sig bakom det som anförs i motionen om en tydlig
              landfokusering och tillkännager detta för regeringen.
            </item>
            <item xml:id="i-QghUBnPoMcZF1Zt5gwF39j">
              Riksdagen ställer sig bakom det som anförs i motionen om att
              öka kärnstödet till multilaterala organisationer och tillkännager
              detta för regeringen.
            </item>
            <item xml:id="i-LWgame4kWrnjuXTT3a9CNw">
              Riksdagen ställer sig bakom det som anförs i motionen om att
              det krävs en översyn och analys av kärnstödet till de multilaterala
              organisationerna för att kunna ta ställning till var biståndsmedlen
              gör mest nytta, och detta tillkännager riksdagen för regeringen.
            </item>
            <item xml:id="i-PDnXHCkiHstVGjq92cZtMn">
              Riksdagen ställer sig bakom det som anförs i motionen om behovet
              av en revision av hela biståndet och tillkännager detta för regeringen.
            </item>
            <item xml:id="i-QexvxeteRwVDMwjb3nEDak">
              Riksdagen ställer sig bakom det som anförs i motionen om ökat
              klimatbistånd med syfte att sänka utsläppen globalt och tillkännager
              detta för regeringen.
            </item>
            <item xml:id="i-9yEHGfS5wjrmXb1usdam1T">
              Riksdagen bemyndigar regeringen att under 2019 ingå ekonomiska
              åtaganden som inklusive tidigare åtaganden medför behov av framtida
              anslag på högst det belopp och inom de tidsperioder som föreslås
              i proposition 2018/19:1 utgiftsområde 7 med den ändringen att
              bemyndigandet avseende anslag 1:1 Biståndsverksamhet beslutas
              till 90 000 000 000 kronor och att tidsperioden för bemyndigandet
              avseende samma anslag beslutas till 2020–2029.
            </item>
          </list>
        </div>
        <div type="motContent">
          <head xml:id="i-RxGkbujxQRKsXF69g9ZaAR" type="h1">
            Anslagsanvisning
          </head>
          <p xml:id="i-M2MhvDGgtVpiptwDVvYuQ2">
            Tabell 1 Moderaternas förslag till anslag för 2019 uttryckt som
            differens gentemot regeringens förslag
          </p>
          <p xml:id="i-NUnSUFvcdkYqZkiXxZnxPF">
            Anslagsförslag 2019 för utgiftsområde 7 Internationellt bistånd
          </p>
          <p xml:id="i-QLe7xMWs56V2R5Zh5femSN">
            Tusental kronor
          </p>
          <table>
            <row xml:id="i-UnX8GwW1aex7DqWL7DLUAD" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (M)
              </cell>
            </row>
            <row xml:id="i-VGcaqpjAL5HkstT5i29bmh">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                43 534 337
              </cell>
              <cell>
                −1 275 000
              </cell>
            </row>
            <row xml:id="i-BjEGStP7TcSMYZ1APHM1hD">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 201 325
              </cell>
              <cell>
                +75 000
              </cell>
            </row>
            <row xml:id="i-4TKmJCobgUEnxeE5WgPEHZ">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                16 279
              </cell>
            </row>
            <row xml:id="i-5uyiPNaPcGMAU1h3HZaUwy">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                125 302
              </cell>
            </row>
            <row xml:id="i-217GRdMcnNMTrQTKbAeqBh">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
            </row>
            <row xml:id="i-7KnZUpvi6nnPcuqadksnhq">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                17 897
              </cell>
            </row>
            <row xml:id="i-C2o8LAqR4YZmq4uakiKeG4">
              <cell>
                Summa
              </cell>
              <cell>
                44 945 140
              </cell>
              <cell>
                −1 200 000
              </cell>
            </row>
            <row xml:id="i-8KMTfB3mjZBarLEpx26k5V"/>
          </table>
          <head xml:id="i-RnX1rFuY4Ti6wM5DmeNjoP" type="h1">
            Politikens inriktning
          </head>
          <p xml:id="i-CpsXdB4P7Mqyv8kUWV7LzQ">
            Om vi med framgång ska kunna bekämpa fattigdomen måste miljöproblem,
            migration, handels- och säkerhetsfrågor ses som integrerade delar
            av utvecklingsagendan. Vägen ur fattigdom går via ekonomisk tillväxt
            och handel. För att vinna kampen mot fattig­domen behövs mer frihandel,
            fler entreprenörer och bättre idéer, mer kunskap och mer internationell
            samverkan.
          </p>
          <p xml:id="i-MgY9KXq9fXJRBvPvxeVhzC">
            Vi ser att biståndets uppgift är att bidra till att skapa förutsättningar
            för människor att lyfta sig ur fattigdom och förtryck. Biståndet
            ska bidra där andra flöden inte förmår åstadkomma resultat och
            måste hela tiden anpassas till förändringarna i omvärlden.
          </p>
          <p xml:id="i-Jfr51Jh1hD25W51WksUB94">
            Genom stöd vid kriser, krig och katastrofer ska vi fortsätta
            att rädda liv och lindra nöd. Vi vill stärka det humanitära stödet
            vid kriser och katastrofer. Att stärka demo­kratin och jämställdheten
            samt öka respekten för mänskliga rättigheter ska vara vägledande
            värden för det svenska biståndet. Svenskt bistånd ska stödja frihetskämpar
            och stärka yttrandefriheten. Vårt bistånd ska förbättra möjligheterna
            för fattiga människor att dra nytta av ekonomisk tillväxt genom
            förbättrad tillgång till utbildning, hälsovård och fler och bättre
            jobb. Vi vill även att biståndet ska bidra till en förbättrad
            miljö, begränsad klimatpåverkan och till ett hållbart nyttjande
            av naturresurser.
          </p>
          <p xml:id="i-2vKGanm9Au6JWi8mXiBbsk">
            Det rådande läget i världen ställer högra krav på att Sveriges
            multilaterala kärnstöd stärks och används där det gör mest nytta.
            Detta sker främst genom att kärnstödet kanaliseras via rätt organisationer.
            Vi anser därför att kärnstödet till de multilaterala organisationerna
            ska ökas ytterligare.
          </p>
          <p xml:id="i-N51W9kXJ1PKFsweiJ8rAMM">
            Sverige bör därför fortsätta att fokusera en stor del av sitt
            bistånd till konflikt­drabbade länder och postkonfliktländer.
            I de flesta av dessa länder krävs det både fredsfrämjande insatser
            och fredsbevarande samt långsiktiga utvecklingsinsatser. Att bekämpa
            fattigdom genom breda fredsinsatser är effektiv biståndspolitik.
          </p>
          <p xml:id="i-KXPbiCuaV2VEofyDzdAxNQ">
            Vi kräver en ansvarsfull hantering av biståndsmedel. Det innebär
            högt ställda krav på ekonomisk styrning och rapportering, kamp
            mot korruption i både biståndsorganisa­tioner och samarbetsländer
            och en beredskap att agera mot missförhållanden. Om kraven inte
            möts ska det få konsekvenser exempelvis genom stoppade utbetalningar.
          </p>
          <p xml:id="i-W9zn7kMHtrQLstKsFw2viF">
            Vi står fortsatt bakom enprocentsmålet för den totala biståndsramen.
            Vi utgår ifrån OECD:s (Organisation for Economic Cooperation and
            Development) biståndskommitté Dacs (Development Assistance Committee)
            definition av bistånd. Men biståndet kan och bör användas till
            mer. Sverige ska därför verka för breddade OECD/Dac-regler och
            se på hur biståndet kan kravställas bättre. Vi ska också underlätta
            för privata aktörer att verka inom och bidra till biståndet.
          </p>
          <p xml:id="i-JdhAaHU4iFHHG7BDBjjZKb">
            Vårt bistånd ska ställa krav på respekt för demokrati och mänskliga
            rättigheter. Sverige ska i utvecklingsarbetet främja rättsstatens
            principer och eftersträva samman­hållna reformer inom rättssektorn.
            Vi vill därför utöka Sveriges förmåga att genomföra demokratibistånd.
          </p>
          <p xml:id="i-6nHYM9q5evAPt3iGyEKg3z">
            Sverige ska vara tydligt och ställa höga krav på sina samarbetspartners
            i biståndet när det gäller resultatfokus, korruptionsbekämpning
            och redovisning. Sverige ska också vara berett att ompröva sitt
            biståndsengagemang när kraven inte uppfylls. Sverige ska vara
            världsledande på att skydda och främja kvinnors och barns rättigheter
            och möjligheter. Jämställdhetsperspektiv och särskilt fokus på
            kvinnors och flickors rättigheter ska därför prägla utformningen
            av all utvecklingspolitik. Sverige har fortsatt ett ansvar att
            bidra till att mödradödligheten minskar, att frågor om SRHR tas
            upp och behandlas i relevanta forum samt att frågorna hanteras
            ur ett tydligt rättighetsperspektiv.
          </p>
          <p xml:id="i-W4RkoXx3mQyot4Pvnsux8z">
            Det krävs också att vi ställer tydliga krav på våra samarbetsländer.
            Kultur, religion och tradition kan aldrig motivera avsteg från
            principen om jämställdhet, icke-diskriminering och alla människors
            frihet och lika värde.
          </p>
          <p xml:id="i-AuDXNpchZ1NDGh7jNgjJ3U">
            Biståndet ska fokuseras där det behövs mest och till de mest
            utsatta. Därför ska biståndet fokuseras till färre länder och
            börja fasas ut ur ett antal länder som gjordes under den förra
            alliansregeringen.
          </p>
          <p xml:id="i-RA6uiyxsmzXH7FcZmUHwoS">
            Hela styrningen av biståndet i stort måste ses över, det vill
            säga de styrdokument, processer och regelverk som kontrollerar
            biståndet, samt se över hur resultat- och effektivitetskraven
            kan utvecklas och att bredda definitionen av vad som räknas som
            bistånd. Vi behöver också öka effektiviteten och skärpa prioriteringarna.
            Långsiktigt behöver en revison av hela biståndet genomföras. Principen
            more for more och less for less i det svenska biståndet behöver
            utvecklas. Ett generöst stöd till en stat bör kunna kopplas till
            tydliga åtaganden.
          </p>
          <p xml:id="i-6yB2NjNa1ShaC5gDACperV">
            Vår inställning är att biståndet ska riktas till organisationer
            som fungerar. Därför anser vi att det krävs en översyn och analys
            av kärnstödet till de multilaterala organisationerna för att vi
            framåt ska kunna ta ställning till var biståndsmedlen gör mest
            nytta.
          </p>
          <head xml:id="i-AZAJJC1LSsotaSswpTBNZx" type="h1">
            Anslagsjusteringar
          </head>
          <head xml:id="i-ECH2x2zBxWEWmGeKpqT3kv" type="h2">
            Anslag 1:1
          </head>
          <p xml:id="i-VBYLfMnQME9RcwGeEM9aRA">
            Vi vill att biståndet ska få ett tydligare klimatfokus och föreslår
            att det multilaterala biståndet med syfte att sänka utsläppen
            globalt bör fördubblas från dagens 1 miljard kronor till 2 miljarder
            kronor årligen. Ökningen görs genom en omfördelning inom biståndsramen
            1:1 med en ökning på en miljard kronor per år under 2019–2021.
          </p>
          <p xml:id="i-Cx62Uep6Mw6jCbPKadhXXQ">
            Det bilaterala klimatbiståndet bör också öka, och vi vill säkerställa
            att minst 10 procent av detta ska ha som huvudsyfte att minska
            växthusgasutsläppen senast år 2022 vilket ska återspeglas i nya
            bilaterala strategier och styrdokument. Det bilaterala biståndet
            har ökat kraftigt de senaste åren men det har inte avspeglats
            i en ökad satsning på klimatåtgärder inom strategierna.
          </p>
          <p xml:id="i-rUtgAJTHvLHwbTWwFRAYi">
            Moderaterna föreslår en minskning av anslaget 1:1 med 1,2 miljarder.
            Regeringen föreslår i sin budget en ökning av biståndet med 2,2
            miljarder kronor (enligt tabell 2.1). Moderaterna föreslår en
            långsammare ökning av biståndet om 1 miljard kronor som till största
            del ska gå till att öka kärnstödet till de multilaterala organisationerna
            i enlighet med den inriktning som beskrivs i motionen. Vi står
            bakom enprocentsmålet och kommer att nå dit enligt den nya beräkningsmodellen
            år 2022. Vi anser att en ansvarsfull hantering av biståndsmedel
            är att öka biståndet i en takt där kvalitet, innehåll och hantering
            kan säkerställas.
          </p>
          <p xml:id="i-Jav5T8uy7532mvhXdV4Gxp">
            Moderaterna föreslår en minskning av anslaget 1:1 på 75 miljoner
            2019, 125 miljoner 2020 och 125 miljoner 2021 för att öka anslaget
            till Sidas fältarbete under anslag 1:2.
          </p>
          <p xml:id="i-67zua6xFkYmnh8w3juqLRv">
            För att främja en högre grad av förutsägbarhet i biståndsgivningen
            behöver ekonomiska avtal inom biståndsverksamheten kunna ingås.
            Det är rimligt men vi föreslår att riksdagen bemyndigar regeringen
            att under år 2019 ingå ekonomiska åtaganden som inklusive tidigare
            åtaganden medför behov av framtida anslag på högst det belopp
            och inom de tidsperioder som föreslås i proposition 2018/19:1
            utgiftsområde 7 med den ändringen att bemyndigandet avseende anslag
            1:1 Biståndsverksamhet beslutas till 90 000 000 000 kronor och
            att tidsperioden för bemyndigandet avseende samma anslag beslutas
            till år 2020–2029.
          </p>
          <head xml:id="i-RCDbsdTXXWsM5NVSxvfWqR" type="h2">
            Anslag 1:2
          </head>
          <p xml:id="i-K7D21siJRVCaFCxH6zVE2u">
            Läget i världen och de ökade behoven ställer stora krav på bland
            annat Sidas fältarbete. Vi föreslår därför ett ökat anslag till
            Sidas fältarbete med 75 miljoner kronor under år 2019 och 125
            miljoner kronor under år 2020 och 2021. Denna ökning sker genom
            en omfördelning mellan anslag 1:1 till 1:2.
          </p>
        </div>
        <div type="motSignatures">
          <list>
            <item xml:id="i-WWvYVroZ6Ub25egLKKxnWK" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-QqRCUftzDbKdMsQ5b72AAA" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-RYA5Ag144ruFUUyPFHKY4L" who="i-GJLL78ePjJhSXVWBYyRW8t">
              Margareta Cederfelt (M)
            </item>
            <item xml:id="i-TSa8LxqfoJZaTK5SkD7My2" who="i-XKBEUKbavmqFvdi75cDrts">
              Magdalena Schröder (M)
            </item>
          </list>
        </div>
      </div>
    </body>
  </text>
</TEI>
