<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00312">
  <teiHeader>
    <fileDesc>
      <titleStmt>
        <title>Entreprenadförhållanden inom skolan</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Entreprenadförhållanden inom skolan</title>
          <idno type="rdwebb">GW02Ub312</idno>
          <rs type="number">Ub312</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub312/text</ref>
          <ref type="dokument_url_html">http://data.riksdagen.se/dokument/GW02Ub312</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub312</ref>
          <ref type="doc">http://data.riksdagen.se/fil/457AED05-EC66-49FC-AFBA-AEE5C031206A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KEwcZSNnQvpiSyqU4i9dkR" type="signed"/>
        <correspContext corresp="i-KEwcZSNnQvpiSyqU4i9dkR">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction type="numbering" xml:id="i-WPjkXYqJTWCnLjK6xxBcor">
          <date when="2008-10-06"/>
        </correspAction>
        <correspAction type="submission" xml:id="i-ByTDy6RYJ4r24pni7nNZwD">
          <date when="2008-10-02"/>
        </correspAction>
        <correspAction type="transfer" xml:id="i-9xuwsYU5HyXqEp8JkjvTFY">
          <date when="2008-10-02"/>
        </correspAction>
        <correspAction type="assigned" xml:id="i-Aj5QBNcKmCSbKiZpxBg3JQ"/>
        <correspContext corresp="i-Aj5QBNcKmCSbKiZpxBg3JQ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3uxGYMrF9HHZHwGe2GfwXS">
            Förslag till riksdagsbeslut
          </head>
          <p xml:id="i-GaDhKv6FDWmMUk5yjwsbJs">
            Riksdagen tillkännager för regeringen som sin mening vad som
            anförs i motionen om att tillåta kommunala och fristående skolor
            att lägga ut delar av sin undervisning på entreprenad till andra
            friskolor.
          </p>
        </div>
        <div type="motContent">
          <head type="h1" xml:id="i-S9BWtn7DaYCzNNo3JabHqK">
            Motivering
          </head>
          <p xml:id="i-T3Zm2L7ZmYAF5kAovX4qWL">
            Idag är det möjligt för kommuner och landsting att sluta avtal
            med enskilda fysiska eller juridiska personer om att bedriva undervisning
            på entreprenad inom gymnasieskolan under förutsättning att undervisningen
            utgörs av karaktärsämnen med yrkesinriktad eller estetisk profil.
            Denna ordning är i grunden bra då generella entreprenader inom
            utbildningsväsendets teoretiska delar bör ske endast under ytterst
            reglerade och begränsade former för att säkerställa att utbildningen
            är kvalitetssäkrad av Skolverket. Samtidigt är entreprenadupphandlingar
            önskvärda inom mer praktiskt orienterade utbildningar som yrkesförberedande
            och estetiska utbildningar där praktik är ett centralt inslag
            som i många fall bör utföras inom den privata sektorn. Dock finns
            ett antal problem med den nuvarande lagstiftningen som gör den
            omodern i förhållande till de senaste årens utveckling med fler
            fristående skolor.
          </p>
          <p xml:id="i-3RDYtHbv9c1G8bFU8b9BH7">
            För det första är det märkligt att samma undantag för yrkesinriktade
            och estetiskt inriktade program inte också omfattar utbildningar
            med idrottsprofil. Sedan framväxten av friskolor tilltagit har
            inslagen av idrottsinriktade utbildningar ökat kraftfullt. Liksom
            yrkesförberedande och estetiska kurser är praktisk träning också
            ett oumbärligt inslag i idrottsutbildningar. Således är det också
            rimligt att undantaget även omfattar karaktärsämnen med utpräglad
            idrottsprofil.
          </p>
          <p xml:id="i-DnBB4GXHYwHNVzjHGF4A4V">
            För det andra förhindrar den nuvarande lagstiftningen ett fruktbart
            samarbete mellan kommunala och fristående skolor. En kommunal
            skola kan i dagsläget inte låta sina elever ta enskilda kurser
            på en friskola. Detta hindrar t.ex. kommunala och fristående skolor
            från att samarbeta om vilka kurser som erbjuds eleverna inom ramen
            för det individuella valet. Om en kommunal gymnasieskola som inriktat
            sig mot naturvetenskapliga program t.ex. skulle vilja erbjuda
            sina elever ett större utbud av humanistiska kurser på en närliggande
            friskola som valt att profilera sig mot samhällsvetenskapliga
            program, är detta inte möjligt. Istället måste den kommunala skolan
            själv anordna samma kurser. Om efterfrågan på dessa inte är tillräckligt
            stor för att motivera anställning av sådan lärarkompetens i den
            kommunala skolan, blir konsekvensen att undervisningen inte kan
            erbjudas eleverna, som därmed får ett mindre utbud av valbara
            kurser. Detta är olyckligt eftersom relationen mellan kommunala
            och fristående skolor inte uteslutande måste ta sin utgångspunkt
            i ett konkurrensförhållande. Det finns flera situationer då ett
            fruktbart samarbete kan vara utvecklande för båda parter. Inte
            minst skulle detta gynna eleverna.
          </p>
          <p xml:id="i-QFSes1R213EZcmLbN8kXc7">
            Att möjliggöra dylika entreprenadavtal skulle dessutom öka lokalpolitikers
            möjlighet att bredda utbudet av valfria kurser som erbjuds på
            fristående skolor. Detta kan t.ex. vara aktuellt i stadsdelar
            där det inte längre finns kommunala skolor. Genom att upphandla
            kursplatser i de önskade ämnena som friskolorna inte själva anser
            nödvändiga att tillhandahålla, skulle kommunpolitiker få nya vägar
            än vad som tidigare varit möjligt för att kunna påverka de utbildningsmässiga
            förhållandena när friskolor etablerar sig. Det skulle då även
            vara möjligt för kommunala skolor att erbjuda sina elever att
            gå enstaka kurser på friskolor som har unika inriktningar, vilket
            skulle bredda mångfalden.
          </p>
          <p xml:id="i-GJhFryWxZr1qUQ3cmwRMRU">
            Motsvarande möjligheter bör även finnas i grundskolan. En kommunal
            grundskola kanske bara har ett fåtal elever som vill läsa t.ex.
            spanska som tredje språk och därmed inte kan motivera anställning
            av en spansklärare. Finns däremot en invidliggande friskola med
            lärarkompetens att bedriva spanskundervisning bör möjligheten
            finnas för den kommunala skolan att bedriva undervisningen på
            entreprenad. Den föreslagna lagändringen skulle samtidigt inte
            äventyra utbildningskvaliteten inom den teoretiska undervisningen
            eftersom dylika entreprenader med ovanstående lagändringar endast
            skulle medges till friskolor som redan kvalitetssäkrats av Skolverket.
          </p>
        </div>
        <div type="motSignatures">
          <list>
            <item xml:id="i-WewPpecdbcdW7occq8dEuu" who="i-XHzgSBhvzhMtyTsYMbxgy4">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
