<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--ak--00323">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__323/mot_1949__ak__323-001.pdf"/>
      <fw xml:id="i-HnNJHnyKr5SwyfXUtpcmap">
        Motioner i Andra kammaren, nr 3223. 7
      </fw>
      <div xml:id="i-F982J3eXjFmj4CqzW17tsC" type="motHeader">
        <div xml:id="i-KgY4cKApnz5bCxF18DCpQX" type="motTitle"/>
        <div xml:id="i-S3RAjSYtN57oGq1PemHDqQ" type="motSubmissionInfo"/>
      </div>
      <div xml:id="i-XZhXp2pXfqmdfMNpYzDuNL" type="motBody">
        <div xml:id="i-PdHsgStwZS1mECcq8WPKZJ">
          <p xml:id="i-RxzzSYk9NxQZAMQsz6arMR">
            Nr 323.
          </p>
          <p xml:id="i-QWVT5fHZaSoDQBsQ1MTuc3">
            Av herrar Ericsson i Sörsjön och Nilsson i Varuträsk, i anledning
            av Kungl. Maj:ts proposition, nr 95, med förslag till vapenförord-
            ning.
          </p>
          <p xml:id="i-TrfAE2AgwpXvY6zGWmaBkr">
            Vissa bestämmelser angående försäljning eller annan överlåtelse
            av skjut- vapen ha funnits ända sedan år 1918, då den första författningen
            härom utfärdades. De först antagna bestämmelserna voro emellertid
            av ganska lindrig beskaffenhet. Vid tidpunkten för Hitlers övertagande
            av den politiska makten i det tyska riket blev det uppenbart,
            att mot det demokratiska sam- hällsskicket fientliga sammanslutningar
            av den bruna nazistiska färgen organiserades inom olika länder,
            däribland även Sverige. Med hänsyn till den fara som dylika sammanslutningar
            ansågos innebära, därigenom att de otvivelaktigt voro inriktade
            på att med våld tillvälla sig makten, ansågs det nödvändigt vidtaga
            vissa skyddsåtgärder, bl. a. genom att begränsa medbor- garnas
            möjligheter att komma i besittning av skjutvapen samt ammunition
            till dessa vapen. I överensstämmelse härmed genomfördes år 1934
            den nu gällande vapenförordningen i syfte att tillgodose förenämnda
            önskemål. Ehuru några ändringar sedan dess ej genomförts, ha dock
            från olika håll gång efter annan framförts erinringar mot vissa
            i vapenförordningen före- fintliga stadganden samt i anslutning
            härtill yrkanden av den innebörden att en omarbetning av desamma
            borde verkställas. Kritiken har emellertid ej kännetecknats av
            någon inbördes samstämmighet, eftersom det kan konsta- teras,
            att medan från vissa håll ytterligare skärpningar förordats så
            ha från andra påyrkats uppmjukningar. I den nu till innevarande
            års riksdag avlämnade propositionen nr 95 med förslag till ny
            vapenförordning bibehålles fortfarande det sedan år 1934 gällande
            stadgandet, att tillstånd för innehav av skjutvapen måste sökas,
            och däremot torde någon erinran icke kunna göras. Motionärerna
            dela de- partementschefens och utredningens uppfattning, att kontroll
            över innehav av dylika vapen alltjämt är erforderlig. Den inskränkning
            i friheten, som den enskilde i detta avseende ålägges att underkasta
            sig, kan icke anses så särskilt betungande, i all synnerhet om
            man tar i betraktande, att ett gevär ej blir utslitet förrän efter
            åtskillig tids användning och sålunda inköp av sådant ej behöver
            ske så ofta. Annorlunda förhåller det sig med ammunitio- nen,
            vilken är en förbrukningsvara av helt annat slag än skjutvapnet,
            vari- genom ständig förnyelse och upprepade inköp erfordras. Det
            framgår av nu föreliggande proposition, att liksom tidigare skall
            gevärsammunition för jaktändamål fortfarande vara underkastad
            licensförfarande. I olikhet med
          </p>
          <pb facs="riksdagen-motions-pdf/data/1949/mot_1949__ak__323/mot_1949__ak__323-002.pdf"/>
          <fw xml:id="i-M8Wh9RWECKyto8Yx6nBCQj">
            8 Motioner i Andra kammaren, nr 323.
          </fw>
          <p xml:id="i-7nSo89VqzcibbaP7E1v8MM">
            förslaget hysa motionärerna den uppfattningen, att tillräcklig
            anledning till bibehållande av detta tvång icke föreligger. Vid
            behandlingen av ansökan om förvärv av skjutvapen bli ju sökandens
            lämplighet och kvalifikationer så långt sig göra låter prövade,
            och vid sådant förhållande förefaller det mycket rimligt, att
            en person, som ansetts kvalificerad att inneha ett gevär för jaktändamål,
            också utan särskilt tillstånd skall äga rätt att tillhandla sig
            den för detsamma erforderliga ammunitionen. även om man vill ge
            ett erkännande i vad det gäller den föreslagna decentraliseringen
            av ansöknings- förfarandet, varigenom det är meningen att den
            lokala polismyndigheten ensam skall pröva ansökan om förvärv av
            ammunition, så kvarstår fort- farande en onödig pappersexercis,
            vilken både polismyndigheten och den enskilde borde befrias ifrån.
            Härigenom kunna också vissa inbesparingar åstadkommas såväl för
            staten som för den enskilde medborgaren. Såsom skäl för bibehållande
            av det ansökningsförfarande, varom här är fråga, anföres att även
            om en person vid ett visst tillfälle befunnits lämplig att inneha
            skjutvapen av kulgevärstyp, så innebär detta icke någon garanti
            för att han allt framgent skulle komma att besitta de erforderliga
            garantierna. Med anledning härav kan framhållas, att det säkerligen
            kan inträffa, att en person, vilken vid en tidigare tidpunkt befunnits
            lämplig att inneha skjut- vapen, likväl någon tid senare kan ha
            dokumenterat sig såsom ej tillräckligt kvalificerad. Men om så
            visar sig vara förhållandet, så förefaller det utgöra en både
            naturlig och tillräcklig åtgärd att vederbörande utan dröjsmål
            från- tages skjutvapnet. Befrias den olämplige medborgaren från
            vapnet, så kan han ju icke längre använda den ammunition som eventuellt
            finnes kvar. I detta sammanhang torde böra framhållas, att enligt
            propositionen skall ammunition till hagelgevär liksom tidigare
            kunna inköpas utan särskilt till- stånd. Motionärerna ha ingen
            erinran att göra emot bibehållandet av denna frihet för den enskilde
            medborgaren, men å andra sidan förtjänar det må- hända påpekas,
            att ett hagelgevär med därtill hörande ammunition i en vett- villings
            hand även innebär risker i så måtto, att människor kunna dödas,
            och att detta förekommer är ju allmänt känt. Det framgår vidare
            av proposi- tionen, att skytteföreningar tillhörande det frivilliga
            skytteväsendet och vissa frivilliga försvarsorganisationer liksom
            hittills skola vara berättigade att för övningsändamål tillhandahålla
            sina medlemmar ammunition utan att dessa behöva inneha särskilt
            tillstånd att förvärva ammunition. Motionärerna vilja gärna understryka
            vikten av att den hitintills rådande ordningen i fråga om det
            frivilliga skytteväsendet får bibehållas. Skulle exempelvis den
            enskilde medborgaren åläggas att ansöka om tillstånd till förvärv
            av den ammunition, som användes vid skjutbanorna, så vore därmed
            sannolikt grunden lagd till en rasering av denna för vårt land
            ur försvarssynpunkt viktiga verksamhet. Enligt propositionen skall
            det åligga skytteföreningarna att ombesörja effek- tivaste möjliga
            kontroll över utlämnandet och användningen av övnings-
          </p>
          <pb facs="riksdagen-motions-pdf/data/1949/mot_1949__ak__323/mot_1949__ak__323-003.pdf"/>
          <fw xml:id="i-SqstCruz9ShmC1RqCyYzLC">
            Motioner i Andra kammaren, nr 323. 9
          </fw>
          <p xml:id="i-L1kCo2FowBuWxWTokxBsbJ">
            ammunition, och utlämnande av ammunition till medlem skall ske
            mot kvitto. Redan nu torde kunna förutskickas, att förfarandet
            med kvitto icke kommer att nämnvärt bidraga till främjandet av
            det avsedda ändamålet. Det enda säkra torde vara, att papperskvarnen
            får mera arbete än förut, men då åtgärden icke kan anses innebära
            något större ingripande, föreligger ej anledning till annan slutsats
            än att man får nöja sig med att invänta resul- tatet av densamma.
            Av det anförda torde framgå, att motionärerna för närvarande äro
            inrik- tade på ett godkännande av den föreslagna vapenförordningen
            utom vad det gäller det bibehållna stadgandet, som föreskriver
            skyldighet att ansöka om tillstånd för inköp av kulgevärsammunition
            för jaktändamål. Denna bestäm- melse är enligt vår mening onödig,
            och vi tillåta oss därför i anslutning till vad ovan anförts vördsamt
            hemställa,
          </p>
          <p xml:id="i-VHwuzXz5Xez7K7rKsQRpbW">
            att riksdagen vid behandlingen av Kungl. Maj:ts proposi- tion
            nr 95 med förslag till ny vapenförordning måtte uttala sig för
            en sådan ändring, att medborgare, som beviljats tillstånd att
            inneha skjutvapen, må utan särskilt tillstånd äga rätt att förvärva
            ammunition till dylikt vapen.
          </p>
          <p xml:id="i-PK988pXVHSspF5QVBrkji6" type="date">
            Stockholm den 22 mars 1949.
          </p>
          <p xml:id="i-JqSowxWcvia5YsLt8FjUHG" type="signatureBlock">
            Evald Ericsson. Magnus Nilsson.
          </p>
          <p xml:id="i-Uxo4ApQD2HyVNZWom32GSn">
            i Sörsjön.
          </p>
        </div>
      </div>
    </body>
  </text>
</TEI>
