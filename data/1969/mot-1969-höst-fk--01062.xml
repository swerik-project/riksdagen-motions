<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_fk__1062/mot_1969_höst_fk__1062-001.pdf"/>
      <fw xml:id="i-54GMh9TQFFJQy23vyYYCBy">
        2 Motion i Första kammaren, nr 1062 år 1969
      </fw>
      <div type="motHeader" xml:id="i-JJ4cSehUJSP4or632SWirw">
        <div type="motTitle" xml:id="i-5w5YdD6k3V4jePpB6yTnrr"/>
        <div type="motSubmissionInfo" xml:id="i-BAJJ1aoXpbHhvbLkEmqG6h"/>
      </div>
      <div type="motBody" xml:id="i-16ZDrMXFmP8i4oqw7kTi2f">
        <div xml:id="i-2Ja34G9XCg5dwgz8QKdjV4">
          <p xml:id="i-RvD1UvTw8aoycwBvHQTD4X">
            Nr 1062
          </p>
          <p xml:id="i-4tKMnKZsvn4BGJGgYtsKjj">
            Av herr Alexanderson m. fl., i anledning av Kungl. Maj:ts proposi-
            tion nr 99, med förslag till lag om ändring i kommunal- skattelagen
            den 28 september 1928 (nr 3570), m. m.
          </p>
          <p xml:id="i-GrzKRkrzQHky5UXFdpgs9i">
            (Lika lydande med motion nr 1225 i Andra kammaren)
          </p>
          <p xml:id="i-C6itcHQWzW8kXA8Q2tyDa1">
            I Kungl. Maj:ts proposition nr 99 år 1969 föreslås bland annat
            att spar- banks rätt till skattefrihet för sådan fondavsättning,
            som är nödvändig för att sparbanken skall uppfylla gällande lagfästa
            krav på det egna kapitalets storlek, skall slopas. Som motivering
            härför anförs den i och för sig riktiga principen att af- färsbanker,
            sparbanker och jordbrukskassor skall behandlas lika i beskatt-
            ningshänseende. Mot förslaget i samma proposition om en enhetlig
            skatte- sats synes därför ingen erinran böra göras. När det gäller
            den ovannämnda regeln om skattefrihet för viss fondavsättning
            gör emellertid de stora skill- naderna mellan de olika bankinstitutens
            konstruktion att någon parallelli- tet icke finnes. En dylik fondavsättning
            i en sparbank kommer icke — så- som en fondemission i ett aktiebolag
            — någon enskild till godo, då avkast- ning på fondkapitalet till
            enskild ej ifrågakommer. Å andra sidan har af- färsbankerna såsom
            aktiebolag en möjlighet till skattelättnad i samband med kapitalökning
            genom den s. k. Annell-lagen. Vid beskattningsregler- nas utformning
            måste hänsyn tas till olikheterna mellan bankinstituten i fråga
            om kostnaderna för anskaffandet av eget kapital så att de ger
            ett likartat resultat i olika bankinstitut. Affärsbankerna har
            möjligheten att utöver avsättning till reservfond skaffa kapital
            genom aktieteckning. Genom den nämnda s. k. Annell-lagen erhålles
            härvid viss skattelindring. Jordbrukskassorna erhåller en stor
            del av sitt kapital genom insatser, som i viss utsträckning tillskjutes
            genom av- dragsgilla ränteåterbäringar. Sparbankerna däremot är
            för sin normala kapitalbildning helt hänvisade till avsättningen
            till reservfond av beskattade vinster. Det kan visas — Svenska
            sparbanksföreningen har i sitt remissvar an- fört exempel härpå
            — att sparbanker med ett eget kapital, som med små marginaler
            överstiger sparbankslagens kapitalkrav, även vid en tämligen normal
            förväntad tillväxttakt skulle bli avsevärt sämre ställda än affärs-
            banker i motsvarande läge. Ännu mera betydelsefullt blir detta
            förhållande om man tar hänsyn till den omstrukturering i riktning
            mot — i lagens me- ning — mera riskbetonade placeringar, som är
            en avsedd effekt av den nya
          </p>
          <pb facs="riksdagen-motions-pdf/data/1969/mot_1969_höst_fk__1062/mot_1969_höst_fk__1062-002.pdf"/>
          <fw xml:id="i-GqQeSqYYVfyp241aqwyCXA">
            Motion i Första kammaren, nr 1062 år 1969 3
          </fw>
          <p xml:id="i-298M3WRsbtMYWb4LfXgEbv">
            banklagstiftningen. Detta kommer nämligen att ytterligare öka
            kapital- kraven för många sparbanker. Om syftet, att skattesystemet
            skall ge en likartad effekt, skall nås, är det uppenbart, att
            hänsyn härtill måste tas vid utformningen av sparban- kernas skatteregler
            genom att viss avdragsrätt medges för egenkapital- bildning. Sparbankerna
            är allmännyttiga företag och all vinst, med undantag för i sammanhanget
            obetydliga anslag till allmännyttiga ändamål, stannar hos sparbankerna
            till säkerhet för insättarna och såsom grundval för sparban- kernas
            vidare utveckling. Redan nuvarande skattesats betyder i stort
            sett att ungefär hälften av de medel som eljest skulle ha gått
            till fondmedel i stället går till det allmänna. Det skulle med
            all rätt kunna hävdas att spar- bankerna i likhet med hypoteksinstitutionerna
            borde få åtnjuta skattefri- het för fondavsättningar intill en
            viss maximigräns. Under alla förhållan- den framstår det som självklart
            och nödvändigt, att sparbank även fort- sättningsvis erhåller
            skattefrihet för fondavsättningar, i den mån sådana är nödvändiga,
            för att Sparbank skall uppfylla lagens krav på det egna ka- pitalets
            storlek. Om man över huvud taget kan tala om ”skattekraft” hos
            sparbanker, så saknas sådan i varje fall hos de sparbanker som
            har svårig- heter att fylla dessa krav. "Vad här ovan anförts
            torde i lika mån vara tillämpligt beträffande hypo- teksinrättningar
            och liknande institutioner. Med stöd av vad som ovan anförts hemställer
            vi, att riksdagen måtte avslå propositionen i vad avser 29 $ 3
            mom. kommunalskattelagen.
          </p>
          <p xml:id="i-NzqiEL1993i3T3MUT8tP4C" type="date">
            Stockholm den 16 oktober 1969 Erik Alexanderson (fo)
          </p>
          <p xml:id="i-AS87Xsp24d9mtNjpXNwQtf">
            Gösta Jacobsson (m ) T. V. Mattsson (cp) Yngve Möller (s)
          </p>
        </div>
      </div>
    </body>
  </text>
</TEI>
