<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--fk--00073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__73/mot_1934__fk__73-001.pdf"/>
      <fw xml:id="i-3u7EDCdHbKvZgBJqcbgspX">
        Motioner i Första kammaren, Nr 73. 3
      </fw>
      <div xml:id="i-S5HGkMw67fSpVxJywCpsXz" type="motHeader">
        <div xml:id="i-EzH8xiNYmFFdc4nbu8aLDT" type="motTitle"/>
        <div xml:id="i-dire4kEEhsnphgVhgLZYT" type="motSubmissionInfo"/>
      </div>
      <div xml:id="i-PTGRsr7ivk1QLqWF9Kvg46" type="motBody">
        <div xml:id="i-J3VZcLTFgtu53A1xokb2Vv">
          <p xml:id="i-DwXTrWccf79xDSHuMFUtvT">
            Nr 73.
          </p>
          <p xml:id="i-8s3jXf57Pvh2MWPEXEMh1y">
            Av herr Lindmark, om utredning och förslag i fråga om kommunal
            fondbildning.
          </p>
          <p xml:id="i-KiGgjnDjU7x1jHmVJSU12y">
            Frågan om den kommunala fondbildningen är över tvenne decennier
            gammal. Redan 1911 begärde sålunda riksdagen utredning härom,
            vilket resulterade i ett av borgmästare Fant avgivet betänkande
            med förslag till lag om kommunal fondbildning av år 1919. Mot
            detta förslag framställdes emellertid vägande anmärkningar och
            frågan har sedan dess ej ånyo upptagits till behandling. Det framhölls
            också att densamma så nära sammanhängde med spörsmålen om kom-
            munernas budget- och räkenskapsväsen samt om skatteutjämning mellan
            kom- munerna att den borde behandlas i sammanhang med dessa senare.
            1930 års konstitutionsutskott, som hade anledning att yttra sig
            med anledning av tvenne motioner om utredning i ärendet, anförde
            följande uttalande av departements- chefen: | ”Naturligen vore
            det ur flera synpunkter önskvärt, att frågan om lagstift- ning
            rörande kommunal fondbildning nu kunde upptagas till lösning.
            Emeller- tid torde detta icke vara möjligt. Mot det föreliggande
            förslaget hava fram- ställts betydelsefulla anmärkningar, och
            ett avgörande synes icke kunna träffas utan en förnyad grundlig
            utredning. Härtill kommer, att frågan om fondbild- ning nära sammanhänger
            med spörsmålen rörande omläggning av det kommu- nala budgetväsendet
            och angående skatteutjämning mellan olika kommuner. För utredning
            rörande sistnämnda viktiga spörsmål hava som bekant tillkallats
            sär- skilda sakkunniga.” Utskottet förväntade att den förnyade
            utredning, som ställts i utsikt, så snart ske kunde, verkställdes.
            Ovan citerade uttalande av departementschefen torde vara grundat
            på att den då arbetande skatteutjämningsberedningen även skulle
            framlägga en utred- ning om den kommunala fondbildningen. Som
            bekant har det betänkande, som avgavs av skatteutjämningsberedningen
            år 1933, blivit utsatt för så stark kritik att det synes omöjligt
            att lägga detsamma till grund för någon acceptabel lös- ning av
            denna fråga. Fondbildningsfrågan berördes ej alls. Under sådana
            om- ständigheter synes det föga lämpligt att den viktiga frågan
            om kommunal fond- bildning, som förvisso kan lösas utan sammanhang
            med skatteutjämningsfrågan, fortfarande ligger outredd. Visserligen
            kan det synas som om denna fråga i nuvarande för kommunerna så
            betryckta tider vore mindre aktuell, men man bör se till att för
            de kommu- ner, där frågan verkligen är av betydelse, tiden icke
            försittes. Vidare bör man med hänsyn till den väntade förbättringen
            i det ekonomiska läget stå rustad för att fylla detta behov. Vid
            diskussion av frågan om kommunal fondbildning förhises gärna att
            det
          </p>
          <pb facs="riksdagen-motions-pdf/data/1934/mot_1934__fk__73/mot_1934__fk__73-002.pdf"/>
          <fw xml:id="i-7RS7DxVC8CSzmLZdWzJ7qe">
            4 Motioner i Första kammaren, Nr 73.
          </fw>
          <p xml:id="i-CsfY1xjL1KsmHAefFRRiZn">
            rör sig om åtminstone tvenne olika spörsmål, vilka sinsemellan
            ej äga samman- hang. Dels avses nämligen den fondering, som avser
            att öka kommunernas kapitaltillgångar, dels den fondering, som
            är avsedd att öka den kommunala förvaltningens effektivitet samt
            att göra övergången mellan olika år i beskatt- ningshänseende
            mindre märk- och kännbar. Den senare delen av frågan är den, som
            förbindes med skatteutjämningsfrågan, varvid dock bör observeras
            att det här är fråga om en utjämning inom varje kommun för sig
            av olika års skatter och icke om en interkommunal skatteutjämning,
            vilket problem skatteutjäm- ningsberedningen inskränkte sig till
            att behandla. Redan nu anses kommunerna befogade att besluta om
            viss fondering, när det gäller ökning av kommunens kapitaltillgångar.
            Staten har genom en alltmera inskränkt amorteringstid direkt understött
            fonderingssträvandena inom kom- munerna, ibland till på köpet
            mot kommunernas egen önskan. Sålunda har amorteringstiden för
            kommunala byggnader genom Kungl. Maj:ts åtgärder minskats från
            förut vanliga 40 år till 20 år och ibland ännu kortare tid. Vidare
            har viss fondering ansetts vara laglig, nämligen när avsättning
            skett till ett förhandenvarande och bestämt behov. Sålunda har
            fondering för skol- byggnad eller ålderdomshem samt avsättning
            till pensionsfond för pensionering av kommunala tjänstemän tillåtits.
            Däremot har beslut om avsättning till mark- förvärvsfond upphävts.
            Slutligen har kommun ansetts äga rätt att anskaffa medel till
            kassaförlag åt kommunens affärsdrivande verk, om beslutet härom
            avser ett bestämt och förhandenvarande behov. Beträffande vissa
            delar av kommunens förvaltning äger kommun rätt och i ett fall
            skyldighet att fondera inkomsterna. Sålunda äger kommun att besluta
            om fondering av inkomsterna av hundskatt och nöjesskatt och är
            skyldigt att i viss ordning fondera skogsacceismedel. Av det föregående
            framgår att kommun äger en inskränkt rätt att fondera medel för
            ökande av dess kapitalförmögenhet. Däremot äger kommun under inga
            förhållanden fondera medel för fonder utan visst angivet ändamål
            eller för skattenutjämning. I sistnämnda hänseende framgår av
            ett prejudikat av år 1925 att kommun icke äger rätt att till skatteutjämningsfond
            ens avsätta sådana er- sättningsmedel, som en annan kommun varit
            skyldig att erlägga på grund av inkorporering och som avsåge att
            täcka minskade skatteintäkter för kommunen. Denna inskränkning
            i kommunernas självbestämmanderätt är obestridligt till stor skada
            både för de enskilda kommunerna och för staten i flera avseenden.
            Den kunde möjligen försvaras under äldre tider, då den kommunala
            förvalt- ningen var betydligt mindre omfattande och dessutom inriktad
            på rent lokala och löpande behov, men knappast numera. Med de
            senaste decenniernas ofantliga ökning av de kommunala uppgifterna
            och den kommunala förvaltningens omfattning synas de nuvarande
            reglerna försvåra en ändamålsenlig och effektiv kommunalförvaltning.
            Detta är särskilt fallet med de kommuner, där av en eller annan
            anledning det beslutande kom- munala organet redan nu kan konstatera
            en lokal konjunkturrörelse i nedåt-
          </p>
          <pb facs="riksdagen-motions-pdf/data/1934/mot_1934__fk__73/mot_1934__fk__73-003.pdf"/>
          <fw xml:id="i-XXgxDebEVPHgk7zNYbHNgn">
            Motioner i Första kammaren, Nr 73. 2
          </fw>
          <p xml:id="i-Eg4phTugsJmDg15Rq7Lifw">
            eller uppåtgående riktning. De ha ingen möjlighet att besluta
            en både nödvän- dig och rimlig skatteutjämning och det finnes
            fall, där kommuner på så sätt direkt drivas till att mottaga utjämningsunderstöd.
            Som bevis på de orimliga förhållandena kan anföras att man där
            kan finna det förenligt med en praktisk realpolitik att för tillfället
            göra slut på kommunens samtliga tillgångar för att sedan kunna
            erhålla så mycket större utjämningsbidrag. Sådant borde dock varken
            ur statens eller skattebetalarnas synpunkt understödjas. Som ett
            belysande exempel på en kommun, där frågan om en fondering för
            skatteutjämning mellan olika år är synnerligen aktuell, skall
            jag anföra Ske- lefteå landskommun. Inom denna kommun, där Bolidens
            f. n. vinstgivande gruva är belägen, har med anledning därav uppkommit
            tvenne nya folkrika samhällen, Boliden och Strömsfors. Skatteunderlaget
            i kommunen torde på grund därav väntas betydligt ökat, kanske
            fördubblat under åtskilliga år framåt. Gruvfyndigheten anses dock
            så begränsad att man kan förutse att den blir to- talt uttömd
            inom en överskådlig framtid. Visserligen är det lyckligt, om man
            under de kommande åren kan sänka skatterna avsevärt, men man bör
            även tänka på framtiden, då skatteunderlaget kan komma att minskas
            genom bort- fallande av den största skattekällan inom kommunen.
            Då kan man efter vad erfarenheterna ge vid handen i andra liknande
            fall vänta att arbetslöshet och behov av fattigvårdshjälp bli
            skrämmande stora, vilket medför en katastrofal skatteökning för
            övriga kommunens skattebetalare, för jordbrukarna, för ar- betarna
            i andra industrier och för befattningshavare av olika grader.
            Det är en ringa tröst att skatteutjämningsmedel kanske utgår,
            ty som bekant täcker bidraget endast en mindre del av de höjda
            skatterna. De socialekonomiska verk- ningarna av en större skattetunga
            i förhållande till närliggande kommuner äro också, vilket har
            bestyrkts av flera undersökningar, av skattesökande karaktär,
            såsom utflyttning av industrier och av inkomsttagare, under det
            att de högsta åldersklasserna och överhuvudtaget de, som äro i
            behov av understöd, bli pro- portionerligt större. Dylika fall
            äro icke ovanliga inom andra kommuner, även om de kanske icke
            varit så påtagliga som det nu omtalade från Skellefteå kommun
            ter sig. Om således en utvidgning av den kommunala självstyrelsen
            i detta avseende synes nödvändig, finnas säkert de, som hysa betänkligheter
            med hänsyn till att en dylik fondbildning skulle kunna missbrukas.
            Enligt min uppfattning skulle risken härav kunna förebyggas, om
            de nya stadgandena om fondbildning in- toges i kommunallagarna
            och finge bl. a. den innebörden att beslut om fonde- ring skulle
            i likhet med beslut om lån underställas Kungl. Maj:ts prövning.
            &gt;eslutet skulle därvid omfatta icke blott fonderingen, dess
            storlek och omfatt- ning utan även sättet för fondens användning.
            Under sådana omständigheter kunde Kungl. Maj:t förhindra missbruk
            samt utöva erforderlig tillsyn över utvecklingen på detta område.
            Med anledning av vad som ovan anförts får jag hemställa,
          </p>
          <pb facs="riksdagen-motions-pdf/data/1934/mot_1934__fk__73/mot_1934__fk__73-004.pdf"/>
          <fw xml:id="i-5BfwWTBztCJe9ZxYfxdyRW">
            Motioner i Första kammaren, Nr 73.
          </fw>
          <p xml:id="i-XT7Z5f9Sfip5uHm9J5RNfu">
            att riksdagen måtte besluta att i skrivelse hos Kungl. Maj:t
            anhålla om skyndsam utredning av frågan om kommunal fond- bildning
            samt att Kungl. Maj:t därefter snarast för riksdagen ville framlägga
            förslag till ändring i kommunallagarna i detta hänseende.
          </p>
          <p xml:id="i-KeF7raP8RgYc6SC1bk6QYX" type="date">
            Stockholm den 23 januari 1934.
          </p>
          <div type="signatureBlock" id="i-Fa7FRAMRgDoPJsGiHEytBh">
            <p who="i-GUQT4NRF9jHSr6mxy1pdd1" type="signature">
              Carl Lindmark
            </p>
          </div>
          <p xml:id="i-8nYvgTWFUtHRahxtXHedcv">
            I motionen instämma:
          </p>
          <p xml:id="i-YJ1UrjMstC2CGgtaFKPxrJ">
            P. Sandström. Nils Gabrielsson.
          </p>
        </div>
      </div>
    </body>
  </text>
</TEI>
