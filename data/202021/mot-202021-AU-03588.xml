<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03588">
  <teiHeader>
    <fileDesc>
      <titleStmt>
        <title>Reformer för en liberaliserad och konkurrenskraftig arbetsmarknad 2030</title>
        <author corresp="i-UJJVMVCt6SsjV39Hi1tTYi">av Gulan Avci m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3588 av Gulan Avci m.fl. (L)</title>
          <idno type="rdwebb">H8023588</idno>
          <rs type="number">3588</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023588/text</ref>
          <ref type="dokument_url_html">http://data.riksdagen.se/dokument/H8023588</ref>
          <ref type="dokumentstatus_url_xml">http://data.riksdagen.se/dokumentstatus/H8023588</ref>
          <ref type="docx">http://data.riksdagen.se/fil/0E1BDF06-31C7-4899-B413-3CD890C2A9BF</ref>
          <ref type="pdf">http://data.riksdagen.se/fil/8B36426A-4302-48CB-B399-37E6438BBD36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L1n9B3HMMa1BFpMjixTVue</idno>
            <name>Malin Danielsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GSr9iCwRvtZqAr69vbiavf" type="signed"/>
        <correspContext corresp="i-GSr9iCwRvtZqAr69vbiavf">
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-L1n9B3HMMa1BFpMjixTVue"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-QVtsCGGMwygZ11LcqSqvQ3" type="submitted">
          <date when="2020-10-06"/>
          <time when="15:59:15"/>
        </correspAction>
        <correspAction xml:id="i-BoyZN2mPmurFncwv5wHDg5" type="reviewed">
          <date when="2020-10-06"/>
          <time when="19:36:35"/>
        </correspAction>
        <correspAction xml:id="i-2T3hEDcSPC1pLbyjsq2yJd" type="referred">
          <date when="2020-10-14"/>
        </correspAction>
        <correspAction xml:id="i-G1AioVFXnJGretZPy7xu6G" type="assigned">
          <date when="2021-11-04"/>
          <time when="09:21:27"/>
        </correspAction>
        <correspContext corresp="i-G1AioVFXnJGretZPy7xu6G">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-NSB5idSBBYyHdfDTPV8WoS" type="behandlas_i"/>
        <correspContext corresp="i-NSB5idSBBYyHdfDTPV8WoS">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EcDKsqZKubvSWV5qHp1vJB" type="motHeader">
        <div xml:id="i-3saeSe17H6KeYcYj7D3RMs" type="motTitle">
          Motion till riksdagen 2020/21:3588 av Gulan Avci m.fl. (L) Reformer
          för en liberaliserad och konkurrenskraftig arbetsmarknad 2030
        </div>
      </div>
      <div xml:id="i-DNQqfUe5mG86tpkqr7JQEj" type="motBody">
        <div xml:id="i-8Q4LSP1PPdGN4bggNYokBP" type="motProposal" subtype="förslag">
          <head xml:id="i-HqmKA82qw9Wjxtgsc6cpRk">
            Förslag till riksdagsbeslut
          </head>
          <list xml:id="i-BhWJKJfthyeBST64tKrXZN">
            <item xml:id="i-QNpZenawu1S6v4S7BRHgxJ" sortKey="Yrkande 1">
              Riksdagen ställer sig bakom det som anförs i motionen om att
              tillsätta en långtidsutredning med uppdrag att överblicka ytterligare
              vilka förändringar som kan krävas på svensk arbetsmarknad fram
              till 2030 i enlighet med det som anförs i motionen och tillkännager
              detta för regeringen.
            </item>
          </list>
        </div>
        <div xml:id="i-QLcfULsB7V8At1QPVrpFWP" type="motContent">
          <head xml:id="i-Pi21cYYM4ddn43WaJByq5t" type="h1">
            Motivering
          </head>
          <p xml:id="i-F2XLLrynRKXCUfectiKgFy">
            Globaliseringen förändrar den svenska arbetsmarknaden i grunden.
            När arbetsuppgifter och yrkesbranscher försvinner till följd av
            ny teknik och globaliseringens effekter behövs ett attraktivt
            företagsklimat som gör att nya arbetstillfällen växer fram samtidigt
            som samhället fångar upp dem som hamnar utanför. En liberal arbetsmarknad
            känne­tecknas av låga trösklar och hög rörlighet i kombination
            med tillförlitliga trygghets­system som bidrar till att den enskilde
            kommer tillbaka i arbete så snart som möjligt. Sverige ska vara
            ett land där kunskap värderas högt. Därför är ökad lönespridning
            önskvärd, så att kompetens, ansvarstagande och erfarenhet premieras
            i högre ut­sträckning. Det gäller särskilt för vissa yrkesgrupper
            där lönenivån och lönespridningen idag är låg, som för lärare
            och vårdpersonal.
          </p>
          <p xml:id="i-KErCFs1pf34gjE8TQw4jDS">
            Våren 2020 har inte varit lik någon annan. Coronapandemin har
            lett till rekord­många varsel och arbetslösheten är på en historiskt
            hög nivå med över en halv miljon människor som är arbetslösa.
            En snabbt växande otrygghet och osäkerhet har spridit sig, när
            svagheterna i våra system för kompetensutveckling blivit uppenbara
            och arbets­marknaden inte varit tillräckligt flexibel för att
            möta den snabba omläggning som arbetsmarknaden genomgår idag.
            Vi behöver dra lärdomar av de systemfel som blottats under krisen
            och se hur vi kan göra arbetsmarknaden mer inkluderande för fler,
            flexibel och fri från stelbenta strukturer.
          </p>
          <p xml:id="i-2iYwiPiS2dBFLRGYVsSPBV">
            Sverige ska vara ett möjligheternas land. Ett land där individer
            tillåts och kan forma sin egen framtid genom arbete, företagsamhet
            och utbildning. Liberalerna förordar därför fler vägar in i arbete
            där ökade möjligheter går hand i hand med högre förväntan på individers
            möjlighet att försörja sig själva. Därför behöver incitamenten
            för såväl arbetsgivare som arbetssökande bli starkare för att
            möjliggöra att fler får ett första arbete.
          </p>
          <p xml:id="i-NvQA4Yco39jHvuDF3AnZcL">
            Inom ramen för januariavtalet arbetar Liberalerna för att fler
            ska få sitt första arbete genom en rad olika insatser för att
            sänka trösklarna. Det gör vi exempelvis genom sänkta arbetsgivaravgifter
            för unga, en breddning av etableringsjobben, lägre arbets­givaravgifter,
            flexiblare arbetsrätt och en gedigen satsning på språk- och yrkesutbildning
            och akademisk utbildning.
          </p>
          <p xml:id="i-TFqQSDYF5NfEuEFY1iaLTA">
            Vi arbetar dessutom för att mätta företagens kompetensbehov och
            möjliggör för fler arbetstagare att fylla på sin kunskap under
            sitt yrkesliv. Kompetensutvisningar ska upphöra, expertskatten
            utökas och fler ska få möjlighet att utbilda sig inom bristyrken.
            Men sammantaget så lär inte dessa åtgärder vara tillräckliga för
            att långsiktigt lösa företagens kompetensbrist och långtidsarbetslösas
            brist på möjligheter.
          </p>
          <p xml:id="i-VtCiD4q3n8rAytWa6ASqKC">
            Vi står inför en rad utmaningar. När arbetslösheten, i spåren
            av pandemin, ökar är det unga och utrikesfödda som drabbats värst.
            De grupper som stod längst ifrån arbets­marknaden innan pandemin
            står nu ännu längre bort och risk finns att den positiva trenden
            med en ökad andel kvinnor som står till arbetsmarknadens förfogande
            bryts. Vi behöver ytterligare reformer för att unga och nyanlända
            ska kunna erbjudas ett första arbete, företagens kompetensbehov
            ska tillfredsställas, anställda ska ges rimliga förutsättningar
            att ställa om och jämställdheten på arbetsmarknaden ska stärkas.
          </p>
          <head xml:id="i-BtE5C2Jw5S4Cj6UFTKZSFT" type="h2">
            Fler arbetstillfällen kräver bättre företagarvillkor
          </head>
          <p xml:id="i-VeMA7ukzaMEP386vEdcnCi">
            Vill vi att Sverige ska kunna sänka arbetslösheten behöver vi
            börja med konkurrens­kraftiga villkor för landets företag. Växande
            företag betyder fler jobb, högre tillväxt och ökade skatteintäkter,
            vilket finansierar vår gemensamma välfärd. Småföretagen och deras
            anställda är den största skattebetalaren på kommunal nivå i Sverige.
            Totalt svarar de små företagen för 29 procent av skatteintäkterna
            för Sveriges kommuner. Förståelsen för vår välfärdsgrund måste
            spridas bland offentliga aktörer i Sverige. Det måste göras i
            vardagen och i myndighetsutövningen. Med hänsyn genom hela det
            offentliga systemet från den lagstiftande till den verkställande
            och dömande makten. Sverige behöver uppmuntra entreprenörer och
            företagare genom ett gott företagsklimat, konkurrens­kraftiga
            skatteregler och väl fungerande finansiella marknader. Drygt 96
            procent av Sveriges företag har färre än tio anställda – i ett
            flertal branscher och regioner är det nödvändigt att starta ett
            enmansföretag för att få ett arbetstillfälle. Sverige behöver
            stärka insatserna för att göra deras arbete enklare.
          </p>
          <p xml:id="i-NshcVtkkfj3wogAmrAkkwD">
            Samtidigt behöver Sveriges företagsklimat vara internationellt
            konkurrenskraftigt med villkor som matchar våra europeiska grannländer.
            Företagsklimatet påverkas dels av Sveriges tillväxt, attraktionsnivå
            och skatteregler, dels av landets utbildningskvalité, vilket diskuteras
            mer utförligt nedan. Långtidsutredningen bör undersöka vilka företags­regler,
            med utgångspunkt i Liberalernas företagspolitiska motion, som
            kan förenklas för att fler ska våga och orka vara företagare.
          </p>
          <head xml:id="i-GLL6gD1o9SuEk9nDPHHbhH" type="h2">
            Öka förväntningarna och möjligheterna
          </head>
          <p xml:id="i-FVTASxWh241B4irhDLVQuY">
            Trots att arbetslösheten har sjunkit generellt under en lång
            tid, innan den ökat snabbt under 2020, har personer med utsatt
            ställning på arbetsmarknaden inte fått det enklare att få ett
            jobb. Sysselsättningsskillnaden mellan inrikes och utrikes födda
            är nästan åtta procentenheter. För utrikes födda män och kvinnor
            är skillnaden ännu större, hela femton procentenheter, ett sysselsättningsgap
            som tillåtits öka under högkonjunktur för att nu skena under ekonomisk
            kris. Bland andra grupper, som exempelvis utrikes födda kvinnor,
            är situationen långt värre och 2021 beräknar Arbetsförmedlingen
            att sysselsättningsgraden kommer att sjunka till 60 procent, den
            lägsta nivån under 2000-talet.
          </p>
          <p xml:id="i-CJ4AXZdSEC76yqgauoWfYX">
            Nyanlända kvinnor får allt sämre framtidsutsikter, om ingenting
            görs. Nyanlända kvinnor har under en alltför lång tid drabbats
            av alltför låga förväntningar från sam­hället, och sin familj.
            Som ett resultat är nyanländas utbildnings- och sysselsättnings­grad
            ofta lägre. För att möjliggöra att fler, framförallt marginaliserade
            grupper som nyanlända kvinnor, ska få ett första arbete måste
            vi stärka samhällets förväntningar genom skarpare motprestationskrav
            för bidrag, och ökade möjligheter i form av satsningar på språkinlärning,
            akademisk utbildning såväl som yrkesutbildningar, och än mer arbetstillfällen
            utan förkunskapskrav.
          </p>
          <p xml:id="i-Y6dqD6LtrrvLE1nW6LdhdA">
            Att låta individer välja sin egen framtid och hur de ska försörja
            sig själva är en grundbult inom det liberala samhället. Att låta
            kvinnor som män släcka bränder och vara ingenjörer, företagsledare
            eller professionella fotbollsspelare är ett karaktäristiskt drag
            för den arbetsmarknad Liberalerna vill se. Individen vet bäst
            själv. Det till trots tillåts inte långtidsarbetslösa välja ett
            arbete med något lägre lön, i stället för att tvingas leva på
            bidrag. Det borde inte vara upp till politiska partier att fatta
            det beslutet; det borde den arbetssökande själv få avgöra. Det
            är ett faktum att en stor grupp nyanlända med låg utbildning cementeras
            fast i utanförskap därför att deras kompetens inte motsvarar vad
            företag är beredda att betala. Sveriges svar på det problemet
            kan inte endast vara ökad utbildning, ifall den arbetssökande
            inte vill studera utan jobba. Ifall fler individer tillåts att
            visa sin kompetens, genom lägre anställningskostnader, så kommer
            fler företag med tiden att vilja anställa, till en högre lön.
            Vi behöver erbjuda möjligheter för människor att få arbeta med
            det de vill samtidigt som vi ökar samhällets förväntningar på
            att kvinnor som män är benägna att försörja sig själva. Långtids­utredningen
            bör därför analysera lönebildningens effekt på långtidsarbetslösheten,
            nyanlända kvinnors etablering på arbetsmarknaden samt hur individers
            drivkrafter och självbestämmande kan stärkas.
          </p>
          <head xml:id="i-C3e6cszcFdfgGGbB84nbKz" type="h2">
            Sverige behöver fler riktigt svåra jobb
          </head>
          <p xml:id="i-UEauskStTKFTzddH7KvFeF">
            Sveriges arbetsmarknad lider av arbetsbrist och arbetslöshet
            på samma gång. Det är arbetsbrist inom såväl den offentliga som
            den privata sektorn. Kompetensbristen är utbredd. Före coronapandemin
            rapporterade 9 av 10 industriföretag att de hade svårt att hitta
            rätt kompetens och flertalet fick säga nej till nya ordrar på
            grund av kompetens­brist. Kompetensförsörjning och det livslånga
            lärandet behöver premieras.
          </p>
          <p xml:id="i-HbDHLbmc7gdjTMCEKkSNJ">
            Vi bor i ett litet högteknologiskt land där vi konkurrerar globalt
            med vår kunskap och kompetens. Sverige måste vara ett land där
            varje individ kan förverkliga sina drömmar samt ett land dit det
            går att söka sig för att starta sin resa genom jobb, utbildning
            och företagande. Sverige behöver erbjuda fler jobbtillfällen utan
            förkunskapskrav för människor som inte vill vidareutbilda sig
            som tidigare nämnt, men Sverige behöver samtidigt öka antalet
            jobbsökande och jobb med höga kunskapskrav. Vi behöver därför,
            utöver konkurrenskraftiga företagarvillkor och skatteregler, ha
            ett utbildningsväsende i världsklass samt en integration som tar
            vara på varje individs kompetens och potential. Vi vet att högre
            utbildning, forskning och entreprenörskap lägger grunden för att
            möta olika samhällsutmaningar. För att bibehålla en stark position
            i den internationella konkurrensen och attrahera de mest framstående
            lärarna, forskarna, studenterna och entreprenörerna behöver Sverige
            därför en långsiktigt hållbar strategi för högre utbildning, forskning
            och innovation. Det kräver tydliga mål som kan följas upp och
            ett starkt ledarskap. Långtidsutredningen bör därför, med ett
            särskilt fokus på arbetstillfällen med höga kompetenskrav, undersöka
            hur vi kan stärka kunskapsnivån i Sverige, samtidigt som antalet
            företag som eftersöker den kunskapsnivån etablerar sig här.
          </p>
          <head xml:id="i-Hp3poerERuhTGYh993VZvb" type="h2">
            Det ska alltid löna sig att arbeta
          </head>
          <p xml:id="i-MaHQ36Ed1S5WTszFZugWox">
            Det ska alltid löna sig att utbilda sig och att arbeta några
            extra timmar och det måste alltid löna sig att gå från bidrag
            till arbete. Hur vi formar ett skattesystem är extremt viktigt
            för Sveriges utbud av arbetstillfällen och anställdas incitament
            att jobba samt företags incitament att etablera sig och bevara
            sin hemvist i vårt land. När lyckade internationella företag som
            startas i Sverige flyttar sina kontor utomlands på grund av företagsvillkor
            och skatteregler minskar kanske inkomstskillnaderna, men det gör
            inte Sverige rikare. Att skattereglerna premierar arbete och flit
            är essentiellt för vilka klassresor vi vill möjliggöra och för
            vilka drömmar som ska gå att uppfylla. Inom ramen för budgetsamarbetet
            har Liberalerna fått igenom en utökad jobbstimulans i försörj­ningsstödet.
            Långtidsutredningen bör undersöka hur vi kan öka incitamenten
            att lämna försörjningsstöd för arbete ytterligare och hur vi kan
            öka stimulansen för utbildning och företagsamhet.
          </p>
          <head xml:id="i-LFD9itoQjzjLU6eTEe1tAs" type="h2">
            Ett arbete är mer än en lön
          </head>
          <p xml:id="i-JdRz9P1v2Fyb1spe3RUUBZ">
            Att ha ett jobb och egen försörjning ökar människors frihet.
            Kvinnors självständighet både gentemot samhället och gentemot
            deras partner ökar med en egen lön. Genom att inkludera arbetsmarknaden
            för fler stärker vi inte endast Sveriges samhällsekonomi utan
            även individers välmående. Vi mår bra av att ha ett arbete och
            av att känna oss behövda, men vi lever inte för att jobba. Det
            är centralt att morgondagens arbetsmarknad även tar sikte på de
            förändringar som krävs för att individer ska trivas och må bra
            på sina arbetsplatser.
          </p>
          <head xml:id="i-FuSubHvPcrAHYDeugGXFcH" type="h2">
            Att få arbeta på lika villkor
          </head>
          <p xml:id="i-KBEBPzTQNQxH4KtvPm8pMR">
            Varje människa måste kunna få delta på arbetsmarknaden i den
            mån det är möjligt och få de hjälpmedel som krävs för att kunna
            få arbeta på lika villkor. Enligt Arbets­förmedlingen (2018) har
            många i gruppen personer med funktionsnedsättning dessutom kompetens
            inom områden med bristyrken, såsom hotell och restaurang, barnomsorg,
            bygg och anläggning, hälso- och sjukvård och läraryrken. Det är
            en stor brist att många personer med rätt kompetens uppenbarligen
            inte har kunnat få anställning trots arbetskraftsbehov. Arbetsgivare
            måste bli bättre på att anställa personer med funktionsnedsättning
            och här har offentlig sektor ett särskilt ansvar att agera förebild
            och föregångare. Kommuner och regioner står också inför ett stort
            behov av arbetskraft, där det finns mycket att vinna på att göra
            arbetslivet tillgängligt för fler.
          </p>
          <p xml:id="i-C5c9fmj9kNQayy2oEnBaSD">
            Tekniska framsteg har gjort att det nu finns många hjälpmedel
            som underlättar för personer med funktionsnedsättning att kunna
            utföra sitt arbete. Dock krävs det att tillgången till dessa hjälpmedel
            är god, vilket måste säkerställas. Långsiktigt är visionen att
            alla ska ha möjlighet att arbeta efter sin kompetens, oavsett
            om man har en funktionsnedsättning eller inte.
          </p>
          <p xml:id="i-MjqPQYDHspw3GZxdCJA8zi">
            Det finns en stor mängd stöd och insatser för att underlätta
            arbetet för personer med funktionsnedsättning. Insatserna upplevs
            emellertid ibland komplicerade, trubbiga och med svaga incitament.
            Vi behöver förenkla stöden och undersöka vilka incitament som
            kan behöva stärkas. Stöd i form av supported employment/SIUS bör
            särskilt prioriteras.
          </p>
          <p xml:id="i-RiUT2u1cdu42NpboZGuzUN">
            Samtidigt ser vi hur insatser tänkta för personer med funktionsnedsättning
            används på fel sätt. Samhalls uppdrag har förskjutits och fungerar
            tyvärr ofta som en för­varingsplats som Arbetsförmedlingen använder
            sig av när de inte vet var de ska göra av människor som inte nödvändigtvis
            har funktionsnedsättning. Huvudregeln för Arbets­förmedlingens
            handläggare, som bestämmer vem som har rätt till Samhall, bör
            vara att sökande som har någon form av funktionsnedsättning och
            som bedöms ha mycket långt till ett reguljärt arbete ska få ett
            jobb inom Samhall.
          </p>
          <p xml:id="i-YE8Eq2C8MdwsrHsAcA75dp">
            Däremot har ett flertal personer med psykisk ohälsa, drogproblem
            och människor som är utrikes födda hamnat i Samhall – istället
            för mer ändamålsenliga insatser. Det hämmar dessa människors chanser
            att komma tillbaka in i samhället och försvårar för de personer
            med olika former av funktionsnedsättning som verkligen behöver
            få en anställning hos Samhall. Enligt en rapport från riksdagens
            utredningstjänst är hälften av deltagarna hos Samhall 2018 födda
            utomlands och en majoritet var kvinnor med utrikesfödd bakgrund.
            Parallellt har antalet personer med fysisk funktionsnedsättning
            minskat drastiskt. Med ökade vinstkrav har Samhall utvecklats
            till ett bemannings­företag där företaget väljer anvisade personer
            som har högst arbetsförmåga – istället för dem som behöver mest
            stöd. Samhall ska tydligt vara till för dem som på grund av funktionsnedsättning
            står långt ifrån arbetsmarknaden och Långtidsutredningen bör utreda
            hur insatsen påverkar deltagares möjligheter att få ett reguljärt
            arbete samt hur utformningen påverkar personer med funktionsnedsättning
            som inte får en insats inom Samhall tilldelad.
          </p>
          <head xml:id="i-BBuympFPFoaCG5Zcrv9U4R" type="h2">
            Jobba längre om du vill
          </head>
          <p xml:id="i-Cp1LX1AANaLj8vFStxwqfo">
            Sverige har idag en stor kompetensbrist inom ett flertal yrken.
            Vi behöver därför se till att årsrika arbetstagare som vill och
            har möjlighet använder sin ovärderliga kompetens för att hjälpa
            Sveriges kompetens- och välfärdsutmaningar. Sveriges årsrika behöver
            bli brobyggare till nyanlända och unga på arbetsplatser där viktig
            kompetens behöver slå rot och sprida sig. Deras värdefulla arbetslivserfarenheter
            kommer betyda enormt mycket för generationsväxlingen och integrationen.
          </p>
          <p xml:id="i-ECDdZGcsxi9s7TvgxLy48L">
            Svensk arbetsrätt begränsar idag människors frihet att jobba
            långt upp i åldrarna. Under 2019 höjdes åldersgränsen för att
            kvarstå i sin anställning, men fortfarande bedöms årsrika efter
            sin ålder istället för sin kompetens. Årsrikas kunskap, kompetens
            och erfarenhet måste tas bättre tillvara i arbetslivet. Långtidsutredningen
            bör därför undersöka vilka incitament som krävs för att fler årsrika
            ska vilja jobba högre upp i åldern samt vilka åtgärder som krävs
            för att förebygga diskriminering och förlegade normer.
          </p>
          <p xml:id="i-UjrAXNRMwAjJKst1axC7BQ">
            Liberalerna står bakom de lagändringar som nu genomförs för att
            stegvis öka rätten till anställning upp till 69 års ålder. Vi
            vill fortsätta öka möjligheten att stanna kvar i arbetslivet genom
            att ytterligare höja den gränsen till 71 år.
          </p>
          <head xml:id="i-ML4wwXcnDqSVqVADTMDHdj" type="h2">
            En trygg omställning
          </head>
          <p xml:id="i-EhdbQHLRKRQuhwtemuQUZr">
            En transformativ arbetsmarknad där nya arbetstillfällen kommer
            till skapar ytterligare möjligheter, men det ställer samtidigt
            höga krav på att samhället kan möta upp de krav som ställs på
            omställning och vidareutbildning.
          </p>
          <p xml:id="i-U9mvbCxJNErxKd9y2HvzP1">
            Liberalerna genomför inom ramen för januariavtalet en övergripande
            reformering av arbetslöshetsförsäkringen genom att tydligare koppla
            försäkringen till månadsbaserad inkomst. Det till trots förblir
            försäkringen inte en heltäckande sådan utan förunnad bara dem
            som är medlemmar i en a‑kassa, trots att en stor del av ersättningen
            betalas av alla som arbetar genom offentlig finansiering. Liberalerna
            kommer att fortsätta driva frågan om att göra arbetslöshetsförsäkringen
            statlig och allmän.
          </p>
          <p xml:id="i-C1eJWbMVDhGiHACFGVkjGx">
            Dagens system är svårt att sätta sig in i och innebär att det
            är svårt att förutse eventuell ersättning för arbetstagare. Dessutom
            utesluter systemet alltför många, exempelvis kombinatörer. Dessa
            faktorer gör det nuvarande systemet otillgängligt och motarbetar
            sitt syfte. Ofta slår det allra hårdast mot nyanlända som inte
            behärskar språket och unga som inte kan regelverket. Genom att
            göra arbetslöshetsförsäkringen allmän för alla och statlig kan
            även de svagaste grupperna på arbetsmarknaden omfattas av arbetslöshetsförsäkringen
            samtidigt som den kan fylla sin funktion som omställningsförsäkring.
          </p>
          <head xml:id="i-XDPFibMgWdXc78fzzxQFuL" type="h2">
            Kunskapsutveckling
          </head>
          <p xml:id="i-RafB6FrFjvA2CoqtUriYFt">
            Människor växer med kunskap. Kunskap är också helt nödvändigt
            för Sverige som land. Vi konkurrerar internationellt med vår kompetens
            att producera högkvalitativa tjänster och produkter. Samtidigt
            skriker svenska företag efter rätt kompetens. Detta förstärks
            av stelbenta arbetskraftsinvandringsregler och en förlegad syn
            på värdet av människor som kommer till Sverige för att utföra
            kvalificerade arbetsuppgifter. Sverige bör sätta ett högre värde
            på kompetens, vilket vi bland annat motionerat om i partiets integrations­motion
            samt i vår utbildningsmotion, men vi behöver också skapa fler
            vägar till kunskap under arbetets gång.
          </p>
          <p xml:id="i-MSJr7CApwf9oMR4LrGEvcF">
            Liberalerna verkar inom ramen för januariavtalet med regeringen
            för att stärka företagens kompetensbehov och individers möjlighet
            att fylla på sin kunskap under sitt yrkesliv.
          </p>
          <head xml:id="i-ESWknTVHGh7yGs66CYpnau" type="h2">
            Kompetensutveckling
          </head>
          <p xml:id="i-4Hh21Tp3UauRZVSTMzS2UC">
            De företag och organisationer som lyckas behålla sin konkurrenskraft
            i dagens snabba förändringstakt med ny teknik och nya innovationer
            lägger ofta stor vikt vid att ge sina anställda den kompetens
            och de verktyg som behövs för att utvecklas i sin yrkesroll. Detta
            synsätt behöver även genomsyra arbetsmarknaden i stort.
          </p>
          <p xml:id="i-Tv3vhWZJ5gegva3SSmVWyG">
            Vissa yrkesgrupper har minskat och kommer fortsätta att minska
            drastiskt till följd av ny teknik vilket förstärker behovet av
            ett fungerande omställningssystem där utbildningar erbjuds för
            de nya arbetstillfällen som växer fram. Samhället har en viktig
            roll i omställningen men även företagen eftersom de vet bäst vilken
            kompetens som krävs.
          </p>
          <p xml:id="i-CUtKwJsryrGZkUzrwaKAT8">
            En del anställda upplever idag en befogad skräck över att deras
            kompetens snabbt blir utdaterad till följd av ny teknik – ny teknik
            som skriver över deras tidigare utbild­ning och erfarenhet. Flera
            företag väljer därför att anställa personer med kompetens inom
            den nya tekniken, istället för att vidareutbilda sin befintliga
            personal. Inte sällan innebär det att arbetsgivare behöver söka
            kompetensen utanför Sveriges gränser eller invänta att studenter
            examineras. Om svenska företag ska kunna konkurrera på den internationella
            marknaden måste utbildningen vara i världsklass och regler om
            arbetskraft vara konkurrenskraftiga, men vi måste dessutom erbjuda
            förutsättningar som gör det gynnsamt att investera i personalens
            kompetens. Vill vi att fler människor ska kunna jobba högre upp
            i åldern och att äldres erfarenhet behövs måste vi se till att
            fler löntagare kan fylla på sin kunskap under arbetstid.
          </p>
          <head xml:id="i-KJvxZtWGbor4uRCn7ALSiE" type="h2">
            Riktlinjer för fortbildning
          </head>
          <p xml:id="i-KZqXi56m5KW9vd4xgx3DqG">
            Kompetensutvecklingen ska vara relevant för individen, arbetsgivaren
            och samhälls­ekonomin. Möjligheten att delta bör vara tillgänglig
            i hela landet och på distans så att arbetstagare kan delta oavsett
            var de bor. Utbildningarna ska inbegripa allt ifrån yrkesutbildningar,
            validering och omskolning till universitetsstudier. Det kan innebära
            att en hantverkare lär sig nya typer av ämneskunskaper som gör
            att fackmannen kan ta sig an nya arbetsuppgifter som fungerar
            för kroppen högre upp i åldern. Det kan även innebära att en examinerad
            it-tekniker får fräscha upp sina kunskaper genom att gå en månadskurs
            i webbdesign. Kurserna ska också finnas tillgängliga på kvällstid
            och helger så att parterna kan avtala på ett så flexibelt sätt
            som möjligt. Arbetsgivaren och arbetstagaren ska tillsammans ha
            flexibilitet att hitta den utbildningsform som passar för just
            dem.
          </p>
          <p xml:id="i-DU7RhJum97KXKo86cFezKD">
            Arbetsgivaren bör betala större delen av utbildningskostnaden.
            Det är nödvändigt delvis för att kostnaden inte ska bli alltför
            stor för det offentliga men framförallt då vi ser ett behov av
            att utbildningen ska vara så pass relevant att arbetsgivaren är
            villig att betala för den. Vilka utbildningar som passar för respektive
            bransch bör arbets­marknadens parter undersöka i samråd med ansvarig
            myndighet. Särskild hänsyn bör tas till det ökade ansvar som arbetsgivare
            förväntas ta för kompetensutvecklingen (i enlighet med dir. 2019:17)
            med resultat att åtagandet även blir överkomligt för småföretagare.
          </p>
        </div>
        <div xml:id="i-6cWDRfm3cK131qmoGk7eVv" type="signatureBlock">
          <list xml:id="i-2sQAXtDeTCUSv78UQb7dFH">
            <item xml:id="i-74gsqcioWEgNfbJig7TsHF" type="signature">
              Gulan Avci (L)
            </item>
            <item xml:id="i-VrdtqjtCAR9vwxRyhNjyF2" type="signature">
              Malin Danielsson (L)
            </item>
            <item xml:id="i-Do8V7g2ndwJez28rr7DhMC" type="signature">
              Johan Pehrson (L)
            </item>
            <item xml:id="i-BNV7CBhgzvepS3CGXWwFTg" type="signature">
              Maria Nilsson (L)
            </item>
            <item xml:id="i-6XV9HLaUjAaDzhWi1YSU4e" type="signature">
              Lina Nordquist (L)
            </item>
            <item xml:id="i-Uj5ybMrWhqZqqztYg9sVrR" type="signature">
              Christer Nylander (L)
            </item>
            <item xml:id="i-M7nqV4DLxD9Qdd9EHCsvDN" type="signature">
              Mats Persson (L)
            </item>
            <item xml:id="i-XbVLErBAomj9tMEEMx77jF" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
