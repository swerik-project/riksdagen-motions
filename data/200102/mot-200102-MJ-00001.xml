<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0001/mot_200102_MJ_0001-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ1 pnr: c147
          </p>
          <p>
            Motion till riksdagen 2001/02:MJ1
          </p>
          <p>
            av Eskil Erlandsson m.fl. (c) med anledning av prop. 2001/02:31
          </p>
          <p>
            Avgasrening, m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen avslår proposition 2001/02:31 Avgasrening, m.m.
            i den del som rör försämringar av tillverkaransvaret för tunga
            fordon. 2. Riksdagen tillkännager för regeringen som sin mening
            vad i motionen anförs om att utöka tillverkaransvaret till att
            gälla fordon som inte är äldre än 5 år och som inte gått mer än
            500 000 km.
          </p>
          <p>
            Inledning
          </p>
          <p>
            Det är oerhört viktigt att minska och minimera trafikens negativa
            miljöpå- verkan. Centerpartiet jobbar för att transportsystemet
            ska ställas om och bli grönt. Detta kräver arbete på många fronter.
            Regeringens förslag i proposition 2001/02:31 ”Avgasrening, m.m.”
            om att ta bort tillverkaransvaret för tunga fordon är inte ett
            steg mot ett grönare transportsystem. Att försämra kundernas ställning
            gentemot fordonstillverkarna är inte en riktig metod för att nå
            ett grönt transportsystem.
          </p>
          <p>
            Korrigera regeringens förslag
          </p>
          <p>
            I föreliggande proposition föreslår regeringen att det civilrättsliga
            tillverkar- ansvaret för tunga bilar (vikt över 3 500 kg) bör
            falla bort. Idag är detta ansvar satt till fordon som inte är
            äldre än 5 år och som inte gått mer än 160 000 km. Regeringens
            förslag innebär att fordonstillverkarnas ansvar visavi fordonsägarna
            att åtgärda fel på tunga fordons avgasrening tas bort. Det måste
            anses som olyckligt. Regeringens skäl för att ta bort detta ansvar
            är enligt vår mening inte tillräckligt motiverande. Regeringen
            motiverar sitt förslag med hänvisning (sid 66 i propositionen)
            till att näringsidkarna inom åkerisektorn har en stark ställning
            på marknaden
          </p>
          <p>
            och att de inte är i samma behov av skydd som köpare av lätta
            bilar. Med
          </p>
          <p>
            [PA Lä
          </p>
          <p>
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0001/mot_200102_MJ_0001-0002.pdf"/>
          <p>
            2001/02:MJ1
          </p>
          <p>
            tanke på att en stor del av landets åkeriföretag, cirka hälften,
            endast äger en lastbil får detta anses som ett aningslöst påstående.
            Att dessa småföretag skulle ha en stark ställning på en marknad
            som domineras av två stora till- verkare är inte troligt. Därtill
            hänvisar regeringen till de eventuella serviceavtal som kan finnas
            mellan fordonsägare och tillverkare. Sammantaget kan konstateras
            att regeringens förslag är negativt för såväl miljön som för den
            svenska åkerinäringen. Riksdagen beslutar att avslå propositionen
            i den del som rör försämringar av tillverkaransvaret för tunga
            fordon. Istället för att som regeringen vill ta bort det civilrättsliga
            tillverkaransvaret för tunga bilar måste incitamenten för tillverkarna
            att tillhandahålla effektiva och hållbara reningssystem för avgaser
            öka. Omfattningen på tillverkaransvaret bör således utökas, inte
            tas bort. Detta är motiverat från miljösynpunkt men också ur den
            aspekten att tillverkaråtagandet gentemot myndighet är satt till
            8 år och 500 000 km. Tillverkaransvaret för tunga fordon bör utökas
            till att gälla fordon som inte är äldre än 5 år och som inte gått
            mer än 500 000 km. Denna körsträcka är väl motiverad med tanke
            på att tillverkaråtagandet gentemot myndighet är satt till 500
            000 km. Vad som anförs om att utöka tillverkaransvaret till att
            gälla fordon som inte är äldre än 5 år och som inte gått mer än
            500 000 km bör ges regeringen till känna.
          </p>
          <p>
            Stockholm den 23 oktober 2001
          </p>
          <p>
            Eskil Erlandsson (c) Sven Bergström (c) Birgitta Carlsson (c)
            Viviann Gerdin (c) Åke Sandström (c)
          </p>
        </div>
      </div>
    </body>
  </text>
</TEI>
