<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00349">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__349/mot_1958_a_fk__349-001.pdf"/>
      <fw xml:id="i-TMziGjNuHbYjfekx6pJAff">
        6 Motioner i Första kammaren, nr 349 år 1958
      </fw>
      <div xml:id="i-N4WZjSj64p5Z7V17AUE98N" type="motHeader">
        <div xml:id="i-YJqucNMVgs8LHCinUZJbPi" type="motTitle"/>
        <div xml:id="i-GHm74MvYmKDrJrEZevqJiF" type="motSubmissionInfo"/>
      </div>
      <div xml:id="i-Gr4nER36makR9uWLXNYy3T" type="motBody">
        <div xml:id="i-K1tXnKLSJooNTKTkKR4kay">
          <p xml:id="i-169KcwsZDNL7N9B383DHgT">
            Nr 349
          </p>
          <p xml:id="i-Ajvsc73J3z3KAKKPaKgijS">
            Av herr Edström m. fl., i anledning av Kungl. Maj:ts proposition
            angående organisationen av statens institut för folk- hälsan m.
            m.
          </p>
          <p xml:id="i-8UR6pPj15iTxXtQGhxcZnY">
            Statens institut för folkhälsan har länge varit i behov av omorganisation.
            Ärendet har fördröjts genom att den år 1951 tillsatta folkhälsoinstitut-
            utredningen arbetade relativt långsamt och först år 1957 framkom
            med sitt förslag (SOU 1957: 6). Under remissbehandlingen framkom
            sedan betydande kritik, vilket i sin tur föranledde överarbetning
            av betänkandet inom departementet. På grundval av utredningen
            och bearbetningen har proposition nr 83 framlagts. Institutet
            var från början avsett för 40 å 50 anställda. Redan 1950 hade
            personalens antal ökat till omkring 200. Med hänsyn till forskningen
            och utvecklingen av institutets arbetsuppgifter har fortsatt betydande
            utök- ning av personalstyrkan länge varit behövlig men varit omöjlig
            genomföra på grund av lokalernas otillräcklighet. Det är uppenbart,
            att lokalerna redan är otillräckliga för den nuvarande personalen
            samt att med hänsyn till behovet av betydande utökning av densamma
            översyn av lokalbehovet är ofrånkomlig och trängande. I propositionen
            har emellertid frågan åter skjutits på framtiden. Man måste med
            skärpa understryka behovet av att denna fråga löses med det snaraste.
            Då institutet för närvarande har så stora svårigheter att rymma
            fler befattningshavare, har departementschefen tagit detta som
            skäl att i pro- positionen förorda synnerligen liten personalförstärkning,
            på den viktiga allmänhygieniska avdelningen icke någon alls. Detta
            leder i sin tur till högst bekymmersamma framtidsutsikter. I en
            skrivelse till statens institut för folkhälsan har prof. Lars
            Friberg som chef för denna allmänhygieniska avdelning klarlagt
            dess problem. Han konstaterar, att med den underdimensionering
            av avdelningen, som före- ligger, framför allt med hänsyn till
            personalen, denna icke kan tillfreds- ställande handlägga de arbetsuppgifter,
            som enligt instruktionen åvilar den, nämligen att utföra erforderliga
            undersökningar till främjande av för- bättrad hygien i fråga om
            bostäder, sjukhus, skolor och andra offentliga byggnader, att
            ägna uppmärksamhet åt vatten- och avloppsfrågor samt andra spörsmål
            av hygienisk-teknisk natur, att även i övrigt som centralt undersökningsorgan
            biträda vid övervakningen av den allmänna hygienen i riket samt
            att meddela undervisning i socialhygien och socialmedicin åt tjänsteläkare,
            distriktssköterskor och hälsovårdstillsyningsmän. I en bi-
          </p>
          <pb facs="riksdagen-motions-pdf/data/1958/mot_1958_a_fk__349/mot_1958_a_fk__349-002.pdf"/>
          <fw xml:id="i-DLji29BYeix4U4dKw5BLVW">
            Motioner i Första kammaren, nr 349 år 1958 7T
          </fw>
          <p xml:id="i-YGoEUmQ7WT1RCyf5PEc4iJ">
            laga till hans skrivelse är intagen en förteckning över den ärendebalans,
            som den 17 mars 1958 finnes å avdelningen. Ett studium av denna
            visar, att 60 till avdelningen under 1957 eller tidigare inkomna
            ärenden icke är avslutade. Motsvarande siffra hittills för 1958
            är 42. Dessa siffror är i och för sig höga men ger dock ej en
            tillräckligt klar bild av arbetsbalansen. Ärendena i fråga utgöres
            i stor utsträckning av omfattande utredningar, som begärts av
            olika myndigheter (t. ex. statsdepartement, medicinalsty- relsen,
            byggnadsstyrelsen, länsstyrelser och hälsovårdsnämnder). De ford-
            rar i allmänhet omfattande arbete och har stor principiell räckvidd.
            Några exempel kan anföras. Med hänsyn till risken att tuberkulosbak-
            terier skulle kunna överleva avser t. ex. en begärd utredning
            att klarlägga, huruvida en ny typ av reningsanläggning för avlopp
            kan godkännas, av- sedd för bl. a. sanatorier. Ett annat ärende
            gäller en förfrågan angående det lämpliga i att införa s. k. brytpunktsklorering,
            vilket aktualiserar ett viktigt vattenreningspro- blem. Genom
            att tillsätta stora mängder klor till dricksvatten kan man tro-
            ligen erhålla ett dricksvatten, som med stor sannolikhet är fritt
            från såväl patogena bakterier som virus. Detta måste utredas.
            Ett aktuellt problem är önskemålet om att få använda papperssäckar
            vid den kommunala renhållningen i stället för de traditionella
            sopkärlen. Under senare år har avdelningen haft att handlägga
            ett stort antal ären- den i samband med s. k. air-pollution. Det
            har därvid gällt att ta ställning till huruvida hälsorisker uppkommer
            till följd av luftföroreningar, fram- för allt från industrier.
            På grund av brist på medel och personal har dessa undersökningar
            blott i ringa mån kunnat utföras. Som bekant finnes starka skäl,
            som talar för ett samband mellan lung- cancer och cigarrettrökning.
            Vissa undersökningar tyder även på ökad dödlighet, framför allt
            vid hjärtsjukdomar, på grund av tobaksrökning. En begäran av Tobaksmonopolet
            föreligger, att institutet måtte undersöka röken från olika cigarretter
            beträffande förekomsten av nikotin och tjär- halt. Då en sådan
            undersökning synes vara av betydelse för bedömning av eventuella
            hälsorisker i samband med rökning, har institutet åtagit sig uppdraget.
            Då emellertid den allmänhygieniska avdelningen saknade ke- mist,
            har institutet för detta ändamål anställt en nyexaminerad kemist
            som tillfällig arbetskraft för att lösa uppgiften i fråga. Detta
            är knappast idealiskt. Ett ur samhällsekonomisk synpunkt synnerligen
            viktigt ärende är föl- jande. Medicinalstyrelsen har anhållit
            om institutets utlåtande i anledning av en dispensansökan från
            Bolidenbolaget, att vissa bestämmelser i gift- stadgan om förbud
            att använda arsenikimpregnerat virke måtte upphävas. Mycket talar
            för att en sådan dispensansökan bör beviljas. Innan institutet
            tillstyrker densamma, måste emellertid noggranna utredningar vidtagas
          </p>
          <pb facs="riksdagen-motions-pdf/data/1958/mot_1958_a_fk__349/mot_1958_a_fk__349-003.pdf"/>
          <fw xml:id="i-UxZej9RerhJz1VLKAQHoG6">
            8 Motioner i Första kammaren, nr 349 år 1958
          </fw>
          <p xml:id="i-VttE92mCbHnxnQdXRT1gb">
            och de djurförsök, som Bolidenbolaget åberopar i sin ansökan,
            omprövas. För ögonblicket har avdelningen ytterst små möjligheter
            att utföra dessa undersökningar. Frågan är ytterst betydelsefull
            för byggnadsindustrien. På uppdrag av kommunikationsdepartementet
            har nyligen en undersök- viing i gångsatts för utredning av flygbullerhygieniska
            vådor. Men beteck- nande nog har denna för institutet relativt
            obetydliga utredning blott kunnat påbörjas därigenom, att avdelningen
            anställt tillfällig personal. Många viktiga bostadshygieniska
            frågor i samband med inomhusklimatet har avdelningen icke kunnat
            utreda av brist på tekniker och utrustning. Därtill kommer undervisningen.
            Prof. Friberg har till styrelsen, med an- ledning av att prop.
            ej innebär den begärda förstärkningen av personalen, hemställt
            om att kursverksamheten, i första hand hälsovårdsinspektörs- kursen
            och möjligen tjänsteläkarkursen, måtte inställas under nästa bud-
            getår, då avdelningens personal är så överhopad av den ovan anförda
            ären- debalansen, att den helt måste sysselsättas i densamma samt
            en alltför lång eftersläpning här medför samhällsekonomiska vådor.
            Hälsovårdsin- spektörskursen för nästa budgetår har redan utannonserats.
            Ett inställande av densamma kommer att medföra olägenheter för
            de sökande samt för samhället på grund av minskad tillgång på
            utbildade hälsovårdsinspektörer. Med hänsyn till vad här anförts,
            får vi hemställa, att åtminstone trenne tjänster nyinrättas vid
            den allmänhygieniska avdelningen, nämligen en förste kemisttjänst,
            en teknisk laboratorstjänst samt en biträdande av- delningsföreståndarbefattning,
            den senare dock, med hänsyn till att frågan rörande den kommande
            samordningen mellan karolinska institutets hygi- eniska institution
            och statens institut för folkhälsan ej är fullt utredd, på arvodesstat
            med förordnande tills vidare. Beträffande den yrkeshygieniska
            avdelningen är det även synnerligen trängande, att bättre förhållanden
            åstadkommes såväl i fråga om personal som främst lokaler. Yrkeshygien
            är vad som göres på arbetsplatserna för att förhindra yr- kessjukdomar,
            d. v. s. förgiftningar, dammlungsjukdomar, yrkeseksem, bul- ler-
            och strålskador, överansträngningssjukdomar etc. Att på ett rationellt
            sätt förebygga yrkessjukdomarna måste grunda sig på noggrann känne-
            dom om vad det är, som orsakar dem, hur kroppen påverkas samt
            hur detta skadliga ”agens” på bästa sätt bör elimineras. Alla
            dessa led i det yrkes- hygieniska arbetet är i förvånansvärt ringa
            omfattning säkert kända. Man grundar sig särskilt beträffande
            medicinska data i beviskedjan ofta på upp- skattningar, för att
            inte rent av säga gissningar. Bättre ligger det till på det tekniska
            området, men det visar sig gång på gång, att tillgängliga er-
            farenheter ej är kända på industrierna och att man många gånger
            saknar förståelse för problemens innebörd. Flera exempel skulle
            kunna nämnas på hur bristande kunskaper i dessa
          </p>
          <pb facs="riksdagen-motions-pdf/data/1958/mot_1958_a_fk__349/mot_1958_a_fk__349-004.pdf"/>
          <fw xml:id="i-5HVbdnhh55rTMSW5wkCuAE">
            Motioner i Första kammaren, nr 349 år 1958 9
          </fw>
          <p xml:id="i-HuMpGNh2d3AKrmj91G1QCM">
            avseenden medfört svåra och till synes onödiga skador. Här skall
            endast nämnas den just nu aktuella asbestdammlungan. Redan 1931
            hade veder- börande engelska myndigheter fastställt föreskrifter
            för att skydda mot denna fara, som där lett till avsevärd minskning
            av antalet angripna av denna yrkessjukdom. Dessa möjligheter har
            tyvärr icke varit tillräckligt kända i vårt land. Genom bristen
            på personal vid institutet har yrkeshygienen på arbets- platserna
            icke kunnat tillses på erforderligt sätt. Det har uppstått stagna-
            tion i det hygieniska arbetet därstädes med allt vad det betyder
            i onödigt lidande, sjukdom, minskad produktion och arbetsförtjänst.
            Som en följd av det dåliga allmänna intresset för preventiva åtgärder
            på området har vi fått ökade rättsliga ingripanden i samband med
            skadeståndsfrågor etc. Att olösta eller oskickligt handlagda yrkeshygieniska
            spörsmål har en obe- haglig förmåga att inflammera samarbetet
            mellan arbetsmarknadens par- ter är väl känt. De snabba tekniska
            framstegen ställer allt större krav på människan. Det krävs, att
            medicinen snabbt kan anpassas till de aktuella förhållandena ute
            på arbetsplatserna och omsättas till åtgärder till from- ma för
            välbefinnandet i arbetet. Vi har nu här i landet upplevt den unika
            situationen att man, i en tid av starkt socialt framåtskridande,
            under flera år avstått från initiativ i för stora människogrupper
            utomordentligt vitala frågor, institutet har sedan 1950 icke kunnat
            anställa mer personal på grund av brist på lokaler. Det måste
            därför ur alla synpunkter vara angeläget, att till ett minimum
            för- korta den omorganisationstid, som ytterligare erfordras för
            att få till stånd en funktionsduglig yrkeshygienisk enhet i vårt
            land. Även här blir slut- satsen, att det är ofrånkomligt att
            snarast möjligt få ombyggda och ut- vidgade lokaler. Beträffande
            folkhälsoinstitutets födoämneshygieniska avdelning och vitaminavdelning
            föreligger analoga förhållanden. Alltsedan världskriget har ögonen
            alltmer öppnats för betydelsen av vidgad näringsforskning, så-
            väl inom det praktiska fältarbetet som inom den mer teoretiska
            grund- forskningen. Folkhälsoinstitutets resurser har även här
            visat sig alltmer otillräckliga. Även här har det visat sig ogörligt
            anställa erforderlig per- sonal på grund av de bristfälliga lokalutrymmena.
            Sveriges lantbruksförbund har uttalat att det bör övervägas, om
            icke folkhälsoinstitutet i väsentligt högre grad borde ägna sig
            åt allmän nä- ringsforskning samt om icke växtskyddsmedlens skadliga
            inverkan på djur borde bättre uppmärksammas och undersökas. Förbundet
            anser även, att vitaminkontrollen är synnerligen otillfredsställande
            för animalieproduk- tionen och foderkontrollen. Livsmedelsindustrien
            har för närvarande stora svårigheter att få erfor- derliga vitaminbestämningar
            utförda. Detta behov ökar oavlåtligt.
          </p>
          <pb facs="riksdagen-motions-pdf/data/1958/mot_1958_a_fk__349/mot_1958_a_fk__349-005.pdf"/>
          <fw xml:id="i-NxB5Kb2CeRTpXjcaZZLV1L">
            10 Motioner i Första kammaren, nr 349 år 1958
          </fw>
          <p xml:id="i-9egrzyZqPWQeKTZp5ykMbj">
            Statens jordbruksnämnd anför, att kontroll i rimlig omfattning
            av foder- varornas uppgivna vitaminhalt i nuvarande läge ej kan
            eftersättas. I USA finns ett särskilt råd för föda och näring,
            som bland annat anger allmänna riktlinjer för ”etisk annonsering”
            av födoämnen, ej minst då det gäller den i USA så vanliga barnmaten
            av olika slag. Denna barnmat har även börjat få alltmer insteg
            i vårt land. Detta råd förser fack- och lek- mannapress med vederhäftig
            information i dylika näringsfrågor. Även här har institutet en
            uppgift att fylla. Såväl den födoämneshygieniska avdelningen som
            vitaminavdelningen måste beredas ökade möjligheter till kvalificerad
            metodikforskning och livsmedelstoxikologisk forskning. Med andra
            ord: en mångfald uppgifter kräver en väsentlig utökning av såväl
            personal som lokaler även för dessa avdelningar. Som de nuvarande
            utrymmena ej medger plats för ny personal, blir det i första rummet
            ofrån- komligt med om- och nybyggnad. Under åberopande av vad
            sålunda anförts, får vi föreslå, att riksdagen hos Kungl. Maj:t
            måtte hemställa, att Kungl. Maj:t till nästa års riksdag framlägger
            förslag till ut- och ombyggnad av folkhälsoinstitutets lokaler,
            samt att det vid institutets allmänhygieniska avdelning måtte
            från 1 juli 1958 inrättas följande befattningar: en förste kemisttjänst
            (Ae 23), en teknisk laboratorstjänst (Ae 26) samt en biträdande
            avdelningsföreståndarbefattning, denna sistnämnda tjänst som arvodestjänst
            på förordnande tills vidare (arvode motsvarande Be 1).
          </p>
          <p xml:id="i-NB6jucFAQ7U1ATTcBSjHMf" type="date">
            Stockholm den 21 mars 1958
          </p>
          <div xml:id="i-Tj6FSTcNbEM3aeMmuVENtL" type="signatureBlock">
            <list xml:id="i-CZuoHf97kcNab7aJkVbQSE">
              <item xml:id="i-Q1y9WMhVLYBZ43nUQWgMJC" who="unknown" type="signature">
                G. Edström Sigfrid Larsson Rolf Kaijser
              </item>
            </list>
          </div>
          <p xml:id="i-7HwnZz7tktDCdsCVGLWeT5">
            Alfa Boktr.. Sthlin 1958
          </p>
        </div>
      </div>
    </body>
  </text>
</TEI>
