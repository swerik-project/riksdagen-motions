<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00363">
  <teiHeader>
    <fileDesc>
      <titleStmt>
        <title>Förebyggande av så kallad fruimport</title>
        <author corresp="i-AQAc7L3yWtMcgD3r6CxRHG i-6gEtTPavyMJxxUX6JZn9LW">av Maria Stenberg och Marie Nordén (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av så kallad fruimport</title>
          <idno type="rdwebb">GY02Sf363</idno>
          <rs type="number">Sf363</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf363/text</ref>
          <ref type="dokument_url_html">http://data.riksdagen.se/dokument/GY02Sf363</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf363</ref>
          <ref type="doc">http://data.riksdagen.se/fil/3BC3EA83-2D59-4BCE-BFED-67379253A8B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EUjKQmtfE2cMLJgoaQ8B2f" type="signed"/>
        <correspContext corresp="i-EUjKQmtfE2cMLJgoaQ8B2f">
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-6gEtTPavyMJxxUX6JZn9LW"/>
        </correspContext>
        <correspAction xml:id="i-7KzpFJDzWJuf5xATeDf8He" type="numbering">
          <date when="2010-10-29"/>
        </correspAction>
        <correspAction xml:id="i-ABjitGQsqYPVsh6ZMkfLxN" type="submission">
          <date when="2010-10-27"/>
        </correspAction>
        <correspAction xml:id="i-Ho26xiEERDKT3XBKx4F9Sf" type="transfer">
          <date when="2010-10-26"/>
        </correspAction>
        <correspAction xml:id="i-EiMssHLvcYnGttLBCaW8Q5" type="assigned"/>
        <correspContext corresp="i-EiMssHLvcYnGttLBCaW8Q5">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-M6VH4YjMcAKvh8HMtrVFb7">
            Förslag till riksdagsbeslut
          </head>
          <p xml:id="i-9F3Nd2MYrhgpq1Jeq2PJTZ">
            Riksdagen tillkännager för regeringen som sin mening vad som
            anförs i motionen om att förebygga s.k. fruimport.
          </p>
        </div>
        <div type="motContent">
          <head xml:id="i-Q3ehrDxqQoVCG1Kr7Ph71P" type="h1">
            Motivering
          </head>
          <p xml:id="i-26RXTQTGbjMbxTxQQ2ghpL">
            Arbetet för att motverka mäns våld mot kvinnor ingår i våra nationella
            jämställdhetspolitiska delmål. Det förpliktigar och innebär att
            vi alla har ett ansvar för att försäkra oss om att vi gjort allt
            vi kan för att förhindra att våld i nära relationer uppstår.
          </p>
          <p xml:id="i-7nCemo95rdJZaxcXuBw4VD">
            Sedan några år tillbaka har fenomenet med så kallad fruimport
            uppmärksammats. Fruimport kallas det när män i Sverige gifter
            sig med kvinnor från utlandet, ofta från sydöstra Asien, enbart
            i syfte att få hit dem till Sverige för att sedan utnyttja dem
            i hushållsarbetet och/eller sexuellt. Fenomenet fruimport ska
            naturligtvis skiljas från en kärleksfull relation mellan två människor.
            Fördomar om kärleksrelationer mellan människor från olika kulturer
            och länder ska bekämpas.
          </p>
          <p xml:id="i-3s48WbGtTtE298Mefe2SHp">
            När Riksorganisationen för kvinnojourer och tjejjourer för två
            år sedan kartlade problemet så identifierade de 515 drabbade kvinnor.
            Dessa kvinnor hade på grund av våld i relationen tvingats söka
            hjälp hos kvinnojourer. Det är en förfärande hög siffra med tanke
            på att mörkertalet troligen är högt. För det är viktigt att komma
            ihåg att de flesta av de drabbade kvinnorna saknar kunskap om
            vilka rättigheter de har och vilka stödmöjligheter som finns.
            Förövarna har naturligtvis ett intresse av att kvinnorna hålls
            så okunniga som möjligt, men påtalar nog gärna den så kallade
            tvåårsregeln. Regeln innebär att kvinnor som bryter upp från sina
            förhållanden inom två år inte får stanna i Sverige. Det om något
            kan få kvinnorna att härda ut och stanna kvar, inte minst om det
            finns barn inblandade.
          </p>
          <p xml:id="i-FbBuLeGgnfKnR1ChmbyxZM">
            Vi menar att samhället måste bli bättre på att stötta dessa kvinnor
            men framför allt bli bättre på att förebygga problemet. Samhället
            har oftast kunskap och insikt om vilka män det handlar om. Att
            uppmuntra forskning och därmed utveckla metoder för att förhindra
            att kvinnor blir utsatta för fruimport borde prioriteras.
          </p>
          <p xml:id="i-2fg4Rb91u3eovWN5P5Wbdn">
            När Migrationsverket prövar en ansökan om uppehållstillstånd
            så kontrollerar myndigheten om mannen finns med i belastnings-
            och misstankeregistret. Redan i det skedet har Migrationsverket
            en möjlighet att avslå ansökan med hänvisning till att det finns
            en risk för att kvinnan och/eller hennes barn kan komma att fara
            illa. Den bestämmelse som beslutet i så fall grundar sig på har
            tillkommit just för att minska riskerna för så kallad fruimport.
            Regeln är bra men den ger ändå utrymme för tolkning. Vilken grad
            av våld ska mannen ha nyttjat och hur många gånger ska han ha
            brukat våld för att det ska bli avslag?
          </p>
          <p xml:id="i-U3tV2H8f7CtekV535qsLxU">
            Det största problemet är ändå den rådande sekretessen. Enligt
            Migrationsverkets etiska råd så får handläggarna nämligen inte
            upplysa kvinnorna om eventuella brott som deras blivande män är
            dömda för. Därmed får kvinnorna aldrig några varningssignaler
            om att förhållandet riskerar att bli något helt annat än vad de
            tänkt sig. Myndigheterna värnar hellre förövarnas integritet än
            kvinnornas rätt att få veta vem de egentligen inleder ett förhållande
            med. Därmed sitter myndigheterna på åskådarplats när förhoppningsfulla
            kvinnor, kanske med barn, flyttar in hos en man som tidigare brukat
            våld.
          </p>
          <p xml:id="i-AzuswR3HY4a5RD8ka7cL9u">
            Vi anser att om vi menar allvar med att göra allt vi kan för
            att förebygga mäns våld mot kvinnor så måste vi göra mer för att
            sätta stopp för fruimporten. Att Migrationsverket kan avslå en
            ansökan om uppehållstillstånd med hänvisning till att mannen är
            dömd för våldsbrott är bra. Men i de fall där en ansökan om uppehållstillstånd
            beviljas, och mannen förekommer i belastningsregistret för våldsbrott,
            så ska Migrationsverket ha en skyldighet att upplysa kvinnan om
            detta.
          </p>
        </div>
        <div type="motSignatures">
          <list>
            <item xml:id="i-3SQvvALMJtHGtQG8C8WZ7h" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-KfYaqDTxGuKezugwGosAKs" who="i-6gEtTPavyMJxxUX6JZn9LW">
              Marie Nordén (S)
            </item>
          </list>
        </div>
      </div>
    </body>
  </text>
</TEI>
