<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ432 pnr: fp011
          </p>
          <p>
            Motion till riksdagen 2003/04:MJ432
          </p>
          <p>
            av Lars Leijonborg m.fl. (fp)
          </p>
          <p>
            En strategi för bättre och billigare mat
          </p>
          <p>
            Motionen delad mellan flera utskott
          </p>
          <p>
            Sammanfattning
          </p>
          <p>
            « Utgångspunkten för livsmedelspolitiken är att konsumenternas
            intressen sätts främst. Kraven på livsmedelsproduktionen måste
            därför grunda sig på principerna om öppenhet, spårbarhet, redlighet
            och renlighet samt att en väl fungerande konkurrens finns. + Sverige
            har för höga matpriser. Bristande konkurrens är en av förklaringarna.
            För att förändra detta vill vi bland annat införa fri etableringsrätt
            för dagligvaruhandeln, kriminalisera karteller samt effektivisera
            den kommunala planprocessen. e Den enskilde konsumenten har rätt
            att välja vilken vara hon eller han vill köpa. För att denna frihet
            skall vara verklighet, måste kraven på korrekt information vara
            absoluta. Det krävs ett tydligt ansvarstagande från dem som producerar
            och säljer livsmedelsprodukter och andra varor. Ytterst är det
            dock en myndighetsuppgift att säkerställa att konsumenterna får
            rätt information om de varor man köper. Sverige bör skärpa kontrollen
            av livsmedelsmärkningen. Höga skadestånd bör kunna utdömas för
            felaktig information. « Konsumenternas rätt till säker och sund
            mat kräver en samlad politik på Europanivå. EU bör införa en basnivå
            för livsmedelssäkerhet. Ett strikt och fullständigt säkerhetssystem
            skall vara lika för alla producenter i alla led i livsmedelskedjan.
            Sverige bör prioritera dessa frågor inom EU-samarbetet och driva
            på att samarbetet i denna viktiga fråga ytterligare fördjupas.
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0002.pdf"/>
          <p>
            2003/04:MJ432
          </p>
          <p>
            Innehållsförteckning
          </p>
          <p>
            SANS SON 500 DRA SR RR 1 nnehållsförteCkniNg..........sssssssesssesssessssossrossrnsrrnssrenrrrnsrrnsrnnsr
            nan ernn sn rnn nn 2 Förslag till riksdagsbeslut HIGANINE: sansnRNN
            Konsumentperspektivet i EU:s jordbrukspolitik.............sssssossessossssss0s00
            4 Konsumentinformativn: ock märkningi..:s«vssssssssusvssarsssssvssvesinssen
            6 Pressa matpriserna genom skärpt konkurrenS.........sesssssssssssessessessessrssnn
            å
          </p>
          <p>
            Stärk konsumentrörelsen Rätten till säker och sund mat. Livsmedelssäkerhet
            på Europaniv. Livsmedelssäkerhet på nationell DiVå..........sssessssssseossesssessrssssenernsnnnnr
            12
          </p>
          <p>
            Förslag till riksdagsbeslut
          </p>
          <p>
            k
          </p>
          <p>
            10.
          </p>
          <p>
            11.
          </p>
          <p>
            Riksdagen tillkännager för regeringen som sin mening vad i motionen
            anförs om en marknadsekonomisk grund för livsmedelspolitiken.
            Riksdagen tillkännager för regeringen som sin mening vad i motionen
            anförs om att Sverige skall vara pådrivande för att WTO-förhandlingarna
            kring livsmedelsfrågorna snabbt återupptas. Riksdagen tillkännager
            för regeringen som sin mening vad i motionen anförs om = reformering
            av - jordbrukspolitiken = utifrån = ett konsumentperspektiv. Riksdagen
            tillkännager för regeringen som sin mening vad i motionen anförs
            om ökad kontroll av livsmedelsmärkningen. Riksdagen tillkännager
            för regeringen som sin mening vad i motionen anförs om ett EU-gemensamt
            regelverk för kontroll av livsmedel. Riksdagen tillkännager för
            regeringen som sin mening vad i motionen anförs om tydligare märkning
            vad avser allergena livsmedel. Riksdagen tillkännager för regeringen
            som sin mening vad i motionen anförs om effektivare konkurrenspolitik
            för dagligvaruhandeln.' Riksdagen tillkännager för regeringen
            som sin mening vad i motionen anförs om kriminalisering av karteller.'
            Riksdagen tillkännager för regeringen som sin mening vad i motionen
            anförs om stärkt ställning för konkurrensintresset i plan- och
            bygglagen.” Riksdagen tillkännager för regeringen som sin mening
            vad i motionen anförs om fri etableringsrätt för dagligvaruhandel.”
            Riksdagen tillkännager för regeringen som sin mening vad i motionen
            anförs om frivilliga konsumentrörelsers roll för konsumentinformation
            om mat och folkhälsa.”
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0003.pdf"/>
          <p>
            2003/04:MJ432
          </p>
          <p>
            2. Riksdagen tillkännager för regeringen som sin mening vad i
            motionen anförs om samlad europeisk politik för livsmedelssäkerhet.
            3. Riksdagen tillkännager för regeringen som sin mening vad i
            motionen anförs om certifiering, licensiering och märkning av
            livsmedel framställda med traditionella metoder. 4. Riksdagen
            tillkännager för regeringen som sin mening vad i motionen anförs
            om en breddning av den europeiska livsmedelssäkerhetsmyndighetens
            ansvar. 5. Riksdagen tillkännager för regeringen som sin mening
            vad i motionen anförs om samordning av livsmedelssäkerhet i Sverige
            under en nationell myndighet. 6. Riksdagen tillkännager för regeringen
            som sin mening vad i motionen anförs om ökad och enkel information
            till konsumenterna vad gäller
          </p>
          <p>
            resultaten från livsmedelskontrollen.
          </p>
          <p>
            "Yrkandena 7 och 8 hänvisade till NU. ?Yrkandena 9 och 10 hänvisade
            till BoU. Yrkande 11 hänvisat till LU.
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0004.pdf"/>
          <p>
            2003/04:MJ432
          </p>
          <p>
            Inledning
          </p>
          <p>
            Livsmedelspolitiken måste sätta konsumenternas intressen i fokus.
            Kraven på livsmedelsproduktionen måste därför baseras på principerna
            om öppenhet, spårbarhet, redlighet och renlighet samt en väl fungerande
            konkurrens. Dessa principer är förutsättningarna för en fungerande
            marknadsekonomi, där varje medborgare ges rätten till ett välinformerat
            val, men där hon får ta ansvar för den mat hon väljer att äta
            och den hälsa hon strävar efter. Det är också utifrån dessa principer
            som det kan skapas rimliga villkor för jordbrukare och andra livsmedelsproducenter.
            Ett fungerande samspel mellan konsumenter och producenter, där
            konsumenternas önskemål ligger till grund för produktionen, kan
            bara uppnås inom en marknadsekonomi. Detta bör riksdagen som sin
            mening ge regeringen till känna. Tidigare handlade livsmedelsfrågan
            främst om möjligheten att kunna äta sig mätt. Nu fokuseras frågan
            alltmer på vad man kan och bör äta. Valfriheten har ökat. En svensk
            kan numera uppleva all världens matkulturer utan att åka utomlands.
            Livsmedelsmarknaden förändras och nya, tidigare okända, produkter
            tillkommer snabbt. Det är som regel positivt men skapar också
            osäkerhet hos konsumenterna. Kunskapen om råvarorna har minskat
            och vägen mellan bonden och konsumenten ökat. Få har insyn i hela
            produktions- och distributionskedjan. Samtidigt ställer konsumenten
            allt större krav på vad livsmedlen innehåller och hur dessa framställs.
            Allt fler kräver att maten skall vara prisvärd, hålla hög kvalitet
            och vara producerad under goda förhållanden för både djur, miljö
            och lokalsamhälle. Denna utveckling välkomnas av liberaler. Det
            är onsumentmakt i praktiken. Den starka internationaliseringen,
            den tekniska utvecklingen och Sveriges EU-medlemskap har skapat
            en ny situation för de svenska konsumenterna. Utbudet av mat har
            på flera sätt blivit större, bättre och billigare, men onsumenten
            får också svårare att överblicka marknaden. Därför har onsumentens
            rätt till information en nyckelroll i Folkpartiets onsumentpolitik.
            En väl fungerande marknadsekonomi förutsätter att onsumenten kan
            bilda sig en uppfattning om pris, kvalitet och produktionsmetoder
            för den mat man köper. I denna motion lägger Folkpartiet fram
            ett antal förslag som bildar en sammanhållen strategi för bättre
            och billigare mat. Vår allmänna onsumentpolitik beskrivs dessutom
            i en separat motion.
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0005.pdf"/>
          <p>
            Konsumentperspektivet i EU:s jordbrukspolitik
          </p>
          <p>
            Amsterdamfördraget har gjort att konsumentpolitiken blivit ett
            självständigt politikområde inom EU. Det betyder att all verksamhet
            och politik som skall utformas och genomföras inom EU måste ta
            hänsyn till konsumenternas önskemål och behov. Ett stort problem
            är dock fortfarande att den politik som förs alltför sällan har
            satt konsumentperspektivet främst. Detta gäller särskilt inom
            jordbrukspolitiken. Den kraftigt specialiserade jordbruksproduktionen
            i Europa har medfört negativa effekter på miljön och i några fall
            äventyrat människors hälsa. Metoderna har också rest allvarliga
            etiska frågor om förhållandet mellan människa och djur. Sverige
            har ett särskilt ansvar att driva på när det gäller djuretiska
            frågor både vad gäller lagstiftning och konsumentinformation.
            Den gemensamma jordbrukspolitiken är dessutom djupt osolidarisk
            och måste omgående reformeras. Vi måste ge utvecklingsländerna
            goda möjligheter att exportera sina produkter till vår marknad.
            Den jordbruksprotektionism som finns inom EU, och andra delar
            av världen, gör det omöjligt för utvecklingsländerna att få tillräckligt
            stor avsättning för sina produkter. Över hälften av EU:s budget
            används till jordbruksstöd, samtidigt som jordbrukssektorn är
            väl skyddad mot konkurrens från utländska importörer. Detta får
            en mycket snedvridande och destabiliserande effekt i världsekonomin.
            EU-ländernas tullar och kvoter inom jordbruksområdet måste försvinna.
            Misslyckandet vid WTO-toppmötet i Cancun har tills vidare satt
            stopp för en avreglering av Europas och USA:s jordbruksmarknader
            med slopade skyddstullar, fritt marknadstillträde för exportörer
            från fattiga länder och en minskning av jordbrukssubventionerna.
            Detta är tragiskt framför allt för tredje världens fattiga, men
            också för konsumenterna i Sverige och EU. Båda parter skulle här
            vinna på mer marknad och mindre reglering. Sverige måste aktivt
            arbeta för att förhandlingarna snarast återupptas. Detta skulle
            också ge livsmedelsproducenterna rimligare villkor. Samspelet
            mellan producenter och konsumenter skulle förbättras av en avreglerad
            marknad där producentens uppdrag är att producera vad konsumenterna
            efterfrågar. En fungerande världsmarknad på jordbruksområdet skulle
            göra att Europas konsumenter kommer att köpa mer mat från andra
            länder. På världsmarknaden finns livsmedel som kan säljas i Europa
            men som nu belastas av skyddstullar och importkvoter. Sverige
            skall verka för att konsumentintresset får större vikt än hittills
            i förhållande = till producentintresset i EU-samarbetet. Den förlegade
            jordbrukspolitiken måste ändras till en matpolitik med inriktning
            på medborgarnas vilja och behov. Därtill behövs en utvecklad landsbygdspolitik
            och enklare regler för företag. Folkpartiet liberalerna anser
            att jordbruksföretagen skall behandlas som just företag. Jordbruksföretagen
            gynnas, liksom andra företag, av en förenkling av regler och byråkrati.
          </p>
          <p>
            2003/04:MJ432
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0006.pdf"/>
          <p>
            2003/04:MJ432
          </p>
          <p>
            Lönsamma jordbruksföretag betyder mycket för en levande och utvecklad
            landsbygd. Jordbruket är inte bara en producent av livsmedelsråvaror,
            vårt jordbruk vårdar viktiga delar av vårt kulturarv och kulturlandskap.
            Det behövs därför ett visst skattebetalt stöd även i framtiden,
            men ingen separat jordbrukspolitik. Vi behöver en konsumentpolitik
            för maten, en företagarpolitik för jordbruksföretagen, en naturvårdspolitik
            för den biologiska mångfalden och ett riksantikvarieämbete för
            kulturarvet. Sverige bör ta täten i den omvandling av jordbruket
            som är på gång i Europa. Sverige måste byta perspektiv i jordbruksfrågorna
            — från producentintresse till konsumentintresse, vilket bland
            annat kan manifesteras genom att skapa ett särskilt konsumentdepartement
            i stället för dagens jordbruksdepartement. Sverige bör också driva
            på för att samma perspektivskifte sker i EU-samarbetet. Det är
            inte bara producenterna utan också konsumenterna, miljön och den
            globala solidariteten som skall sättas i blickfånget när en ny
            jordbrukspolitik diskuteras. Detta bör riksdagen som sin mening
            ge regeringen till känna.
          </p>
          <p>
            Konsumentinformation och märkning
          </p>
          <p>
            För oss liberaler är det en grundläggande utgångspunkt att den
            enskilde konsumenten har rätt att själv välja vilken vara hon
            eller han vill köpa. För att denna frihet skall vara en verklighet,
            måste kraven på korrekt information vara absoluta. Livsmedel och
            andra varor kommer till våra butiker från hela världen. Den höga
            graden av förädling av livsmedel gör det svårare för oss konsumenter
            att veta vad vi handlar. Allt är processat, förädlat och paketerat.
            Det är inte möjligt att smaka, lukta, klämma eller veta exakt
            vad som finns i en förpackning. Då återstår att läsa information:
            innehåll, ursprung, varumärke och andra symboler såsom miljömärkning.
            En livsmedelsproducent har givetvis rätt att själv beskriva vad
            en produkt är, varifrån den kommit och hur den framställts. De
            olika märkningssystem som vuxit fram för att exempelvis beskriva
            en varas egenskaper från hälso-, allergi-, miljö-, jämställdhets-
            eller solidaritetssynpunkt bör i första hand ses som ett konkurrensverktyg
            för producenter och återförsäljare och som en service åt konsumenterna.
            Den här typen av information underlättar för oss konsumenter att
            genom en mer medveten konsumtion påverka utbudet av produkter
            och tjänster. Samlad konsumentkraft är en stor maktfaktor och
            kraftkälla. Oavsett vad märkningssystemen syftar till måste dock
            alla påståenden gå att bevisa. Det betyder att om någon saluför
            lokalt odlade grönsaker, skall säljaren kunna bevisa detta. Om
            någon hävdar att deras produkter är ”miljövänligt odlade” så måste
            detta vara korrekt. Om någon uppger att ett visst livsmedel inte
            innehåller palmolja måste detta bevisas. Det är också viktigt
            att beakta att livsmedelsmärkningen inte heller får förvirra eller
            förleda konsumenten. Ju fler olika märkningssystem som
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0007.pdf"/>
          <p>
            utvecklas, desto större blir också risken för att den samlade
            informationen blir svår för konsumenten att tillgodogöra sig.
            I första hand är detta ett ansvar för tillverkare och återförsäljare,
            men det kan också bli en myndighetsfråga. Det krävs ett enkelt
            och tydligt ansvarstagande från dem som producerar och säljer
            livsmedelsprodukter eller andra varor, men ytterst är det en myndighetsuppgift
            att säkerställa att konsumenterna får rätt information om de varor
            man köper. Detta uppnår vi genom att kontrollera att själva informationen
            är sann. Därför behövs ett välfungerande system för kontroll av
            märkningen och Sverige bör skärpa kontrollen av livsmedelsmärkningen.
            Höga skadestånd bör kunna utdömas för felaktig märkning. Det blir
            allt vanligare med nya livsmedelsprodukter som har hälsoeffekter.
            Denna så kallade mervärdesmat, eller functional food, kan utgöra
            en viktig del av förädlingen av svenska livsmedelsprodukter. Det
            är dock viktigt att ställa beviskrav på tillverkaren när sådana
            hälsoeffekter hävdas. Folkpartiet anser att EU behöver en gemensam
            syn på hur sanningshalten i påstådda hälsoeffekter hos mervärdesmat
            bevisas och kontrolleras. I nuläget diskuteras på EU-nivå att
            tillåta uttalanden om att livsmedel kan minska riskfaktorer för
            viss sjukdom, något vi anser är bra så länge som säkerhets- och
            beviskraven håller tillräcklig nivå. Här bör Sverige snabbt se
            över sin egen policy och underlätta för utveckling och marknadsföring
            inom detta område. Detta bör riksdagen som sin mening ge regeringen
            till känna. Eftersom märkningssystemen är ett konkurrensverktyg
            bör staten vara mycket återhållsam med att direkt engagera sig
            i nya märkningsformer. Däremot kan staten spela en roll genom
            att underlätta för internationell samverkan om märkning och tillsyn
            av märkningen. Sverige bör verka för att underlätta utvecklingen
            av gemensamma regler för livsmedelsmärkning inom EU. Med tanke
            på den ökande internationella handeln är det naturligt att på
            sikt arbeta för ett samarbete i märkningsfrågor världen över.
            Förutom den frivilliga märkningen, som kan underlätta konsumenternas
            val av livsmedel, är obligatorisk märkning av livsmedel vad avser
            faktorer som påverkar säkerhet och hälsa av stor vikt. Detta gäller
            t.ex. att innehållsförteckningarna måste vara tydliga. Speciellt
            viktigt är märkning som skyddar de konsumenter som behöver undvika
            vissa livsmedel, till exempel livsmedelsallergiker och andra födoämnesöverkänsliga.
            Regelverket ör märkning av livsmedel som innehåller kända livsmedelsallergener
            bör ses över med tanke på ett antal incidenter där allergiker
            inte enkelt har kunnat upptäcka att produkter t.ex. innehåller
            nötter. Märkningen av de allvarligaste matallergenerna, såsom
            soja, nötter m.m., bör vara i form av symboler, öreträdesvis utformade
            på ett likartat sätt inom hela EU. Detta bör riksdagen som sin
            mening ge regeringen till känna. Märkningen bör också vara sådan
            att den tar konsumenters oro på allvar. Därför är det positivt
            att EU nu utvecklat regler för märkning av livsmedel baserade
            på genmodifierade grödor. Om EU inte kan förhindra import av kött
            producerat med tillväxthormoner bör även sådant kött märkas. Grunden
            för märkning bör dock vara att den med rimliga ansträngningar
            skall kunna kontrolleras. Detta gäller t.ex. inte kött från djur
            uppföda på genmodifierat
          </p>
          <p>
            2003/04:MJ432
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0008.pdf"/>
          <p>
            2003/04:MJ432
          </p>
          <p>
            foder. Därför bör effekterna av denna del av EU:s märkningsregler
            utvärderas inom de närmaste åren.
          </p>
          <p>
            Pressa matpriserna genom skärpt konkurrens
          </p>
          <p>
            Sverige har för höga matpriser. Även om matpriserna varierar
            mellan olika delar av Sverige ligger matpriserna i Sverige betydligt
            högre än EU- genomsnittet. År 2001 låg livsmedelspriserna 11 96
            högre i Sverige än i EU (6 20 högre om momsen räknas bort). Ungefär
            hälften av prisskillnaden beräknas bero på bristande konkurrens
            i Sverige. Inom Sverige finns också betydande prisskillnader mellan
            olika regioner: i Stockholms län är maten 11 96 dyrare än i Göteborg.
            För att ge människor större frihet måste ett viktigt led i politiken
            vara att se till att konsumenterna inte tvingas betala för höga
            priser för maten, som utgör en så stor del av hushållens konsumtion.
            Dagligvaruhandeln i Sverige kännetecknas av betydande koncentration.
            De tre detaljhandelsblocken ICA, KF och Axfood har tillsammans
            kontroll över 73,2 20 (2002) av dagligvarumarknaden och bedriver
            partihandel, distribution och detaljhandel integrerat inom sitt
            block. Den konkurrens som ibland tycks finnas genom det stora
            antalet butiksnamn är till stor del skenbar. Bristen på konkurrens
            är mycket allvarlig och gör att konsumenterna varje dag får betala
            mer för maten än de skulle ha behövt om dagligvarumarknaden fungerat
            mer effektivt. För att marknaden skall fungera måste antalet aktörer
            bli fler, antingen genom nyföretagande eller genom att utländska
            aktörer etablerar sig på marknaden. Detta kan underlättas genom
            effektiv konkurrenspolitik och genom att kommunerna underlättar
            för nyetableringar. Detta bör riksdagen som sin mening ge regeringen
            till känna. Varför startas det inte nya bolag som tar upp kampen
            med de tre drakarna då? undrar man kanske. Problemet är att det
            är mycket svårt att bedriva småföretagsverksamhet i Sverige. Snåriga
            regler som är anpassade efter storbolagen gör att det är oerhört
            krävande för den enskilde att sätta sig in i regelverket. Att
            etablera ett företag är mycket svårt. Till oligopolsituationen
            i grossistledet kommer även det offentliga regelverket för den
            som skulle vara intresserad av att starta företag. Många upplever
            företagandet i Sverige som ör dyrt och krångligt. Eftersom dagligvaruhandeln
            kontrolleras av så få aktörer ökar också risken ör karteller.
            Folkpartiet anser att karteller skall kriminaliseras samtidigt
            som Konkurrensverket får större möjligheter att kontrollera marknaden.
            Detta bör riksdagen som sin mening ge regeringen till känna. En
            viktig orsak till den bristande konkurrensen inom detaljhandeln
            är att .ommunerna tillämpar sitt planmonopol i plan- och bygglagen
            (PBL) på ett sätt som gör att det finns för få attraktiva butikslägen
            där det är tillåtet att sälja livsmedel. De kommunala detaljplanerna
            kan vara olika detaljerade med vilken verksamhet som tillåts på
            en viss fastighet. Exempelvis kan vissa planer hålla sig till
            att ange var handel får ske, medan andra använder mer detaljerade
            termer som detaljhandel. I vissa planer anges också vilken typ
            av
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0009.pdf"/>
          <p>
            varor som får och inte får hanteras på fastigheten, t.ex. ”Handel,
            dock ej livsmedel”. Vi anser att PBL måste ändras så att kommunerna
            får ökad skyldighet att beakta konkurrensintresset. Detta bör
            riksdagen som sin mening ge regeringen till känna. Idag finns
            för få lägen där ny detaljhandel kan etableras och de lägen som
            anges i planerna är ofta för oattraktiva. Många kommuner är oskickliga
            på att bedöma butikernas behov av butiksyta, trafikorienterade
            lägen och rationell varuhantering. Genom en i princip fri etableringsrätt
            för dagligvaruhandel skulle sannolikt fler ändamålsenliga butikslägen
            användas. Detta skulle ge mer livskraftiga butiker och sannolikt
            fler bostadsnära butiker, eftersom kommunerna hittills varit snåla
            med mark i bostadsområden, men generösa med mark i externa lägen.
            Fri etableringsrätt skulle alltså kunna få trenden att handeln
            flyttar ut från städerna att avta. Detta bör riksdagen som sin
            mening ge regeringen till känna. Den kommunala planprocessen behöver
            på många håll effektiviseras och handläggningstiderna kortas.
            En rationell och smidig planprocess gör att nya aktörer lättare
            kan etablera sig på en ort, vilket i sin tur vässar konkurrensen
            och sätter press på priserna. Vi anser att detaljplanerna bör
            vara mycket tillåtande när det gäller att öppna nya dagligvarubutiker.
            Principen skall vara att om inte mycket allvarliga skäl föreligger
            så skall bygglov beviljas för dagligvaruhandel. I de fall en nyetablering
            medför trafikproblem skall kommunen i gengäld kunna kräva att
            den som får bygglov också skall finansiera nödvändiga väginvesteringar.
            För en fungerande konkurrens måste också den internationella handeln
            stärkas. I en öppen handel över gränserna blir det arbete som
            utförs inom ramen för samarbetet i EU och OECD för gemensamma
            riktlinjer, enkla rättsregler och tydlighet för konsumenterna,
            mycket viktigt och bör prioriteras av svenska myndigheter.
          </p>
          <p>
            Stärk konsumentrörelsen
          </p>
          <p>
            På senare år har engagemanget för mat- och hälsofrågor bland
            konsumenterna ökat. Inte bara slutproduktens kvaliteter är avgörande
            för vad man köper. Miljöintresset, som också har skapats av medvetna
            frivilligorganisationer, har väckt näringslivet och konsumenterna
            har upptäckt att de själva kan välja en uthållig och hållbar utveckling
            genom sina val. De etiska frågorna håller nu på att komma i fokus.
            Allt fler konsumenter blir medvetna och tar ett ökat eget ansvar.
            Därför behövs ett organiserat, frivilligt, engagemang av konsumenterna.
            Folkpartiet vill se till så att en större del av de resurser som
            idag läggs på myndigheter och verk fördelas till det civila samhället.
            Genom att stärka det civila samhället blir det också lättare att
            nå ut med livsviktig konsumentinformation till grupper som av
            olika skäl inte vänder sig till exempelvis en kommunal konsumentvägledare.
            När det gäller livsmedel är
          </p>
          <p>
            2003/04:MJ432
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0010.pdf"/>
          <p>
            2003/04:MJ432
          </p>
          <p>
            10
          </p>
          <p>
            detta av avgörande vikt inte bara från konsumentsynpunkt utan
            ur ett folkhälsoperspektiv. Många av våra sjukdomar som högt blodtryck,
            diabetes typ två och hjärt-kärlsjukdomar har klara samband med
            hur vi äter. Det blir också allt uppenbarare att vissa av dessa
            sjukdomar blir klassmarkörer. Kunskap och utbildning inom folkhälsoområdet
            är alltså mycket viktigt. Detta bör riksdagen som sin mening ge
            regeringen till känna.
          </p>
          <p>
            Rätten till säker och sund mat
          </p>
          <p>
            Vi liberaler vill verka för säkrare och sundare livsmedel. Målsättningen
            bör vara att utforma en gemensam europeisk politik för livsmedelssäkerhet,
            så att människor kan känna trygghet med vad de äter oavsett om
            de bor på Algarvekusten eller i finska Karelen. En samlad politik
            på Europanivå är nödvändig för att Europas konsumenter skall kunna
            vara säkra på sin rätt till säker och sund mat. Detta bör riksdagen
            som sin mening ge regeringen till känna. För att vi som konsumenter
            skall kunna vara säkra på vad vi köper måste kraven på korrekt
            information vara absoluta, något som redovisas ovan. Ett hållbart
            och gemensamt kontrollsystem för livsmedelssäkerheten måste skapas.
            Målet måste vara det självklara: All mat — oavsett om den är billig
            eller dyr, närodlad eller hämtad långväga ifrån — skall vara ofarlig.
            Det betyder att vi måste ha ett antal regler och lagar på EU-nivå
            som rör hela kedjan från jord till bord. EU:s vitbok om livsmedelssäkerhet
            är ett första viktigt steg i denna riktning men samarbetet på
            detta område bör förstärkas ytterligare. Ett strikt och fullständigt
            säkerhetssystem måste vara lika för alla producenter i alla led
            i livsmedelskedjan inom hela unionen. Då innebär det inga handelshinder
            och ingen skillnad i konkurrenskraft mellan företagen. Alla behåller
            sin frihet att konkurrera med smak, form och traditioner. Från
            liberalt håll är det dock självklart att kravet på att samtliga
            livsmedel måste vara säkra inte får medföra att den traditionella
            och regionala matkulturen i Europa går förlorad. Dessa produkter
            måste även fortsättningsvis få framställas på sedvanligt manér
            — även om detta innebär att hela EU:s regelverk inte kan efterlevas
            under tillverkningen eller tillagningen. Detta förutsätter emellertid
            ett certifierings- eller licensieringsförfarande samt att produkterna
            tydligt märks. På detta sätt garanteras mångfalden inom EU samtidigt
            som valet är den enskilde konsumentens. Detta bör riksdagen som
            sin mening ge regeringen till känna. Arbetet med en skärpt syn
            på livsmedelssäkerhet kan inte stanna vid EU:s gränser utan måste
            också drivas internationellt. Inom EU är det t.ex. förbjudet att
            använda tillväxthormoner i kött- och mjölkproduktionen. EU har
            också infört förbud mot import av kött från djur som getts hormoner.
            WTO har tillbakavisat EU:s importförbud därför att detta skulle
            sakna vetenskaplig grund, och EU har uppmanats att bevisa att
            en sådan finns. WTO medger inte att konsumenters oro får utgöra
            grund för standarder i internationell handel
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0011.pdf"/>
          <p>
            2003/04:MJ432
          </p>
          <p>
            med livsmedel. Folkpartiet anser att också inom WTO bör åtgärder
            som syftar till ett ökat konsumentskydd få en framskjuten plats.
            EU måste fortsätta kämpa för att konsumenthälsan och inte livsmedelsindustrin
            sätts i centrum.
          </p>
          <p>
            Livsmedelssäkerhet på Europanivå
          </p>
          <p>
            EU bör införa en basnivå för livsmedelssäkerheten. Ett strikt
            och fullständigt säkerhetssystem måste vara lika för alla producenter
            i alla led i livsmedelskedjan inom hela unionen. Då innebär det
            inga handelshinder och ingen skillnad i konkurrenskraft mellan
            företagen, utan alla får samma basförutsättningar. Sverige bör
            prioritera dessa frågor inom EU-samarbetet och arbeta för att
            intentionerna i vitboken om livsmedelssäkerhet genomförs samt
            att samarbetet ytterligare fördjupas. Att regelverket som skall
            styra livsmedelssäkerheten måste vara gemensamt är självklart
            också från konsumentsynpunkt när det finns en fri inre marknad.
            Därför måste regelverket utformas av kommissionen, ministerrådet
            och parlamentet, där det mesta av miljölagstiftningen redan fastställs.
            EU:s kontrollsystem måste baseras på bästa tänkbara kompetens
            från vetenskaplig och teknisk synpunkt. Den nyligen inrättade
            europeiska myndigheten för livsmedelssäkerhet bör vara en god
            förutsättning för detta. Det är viktigt att Sverige arbetar inom
            EU för att myndigheten får de resurser och det mandat som behövs
            för att aktivt driva livsmedelssäkerhetsfrågorna. Det europeiska
            regelverket skall garantera en hög livsmedelssäkerhet. Detta innebär
            även att man successivt måste anpassa sig till de bästa exemplen
            från olika delar av unionen. Sålunda kan man konstatera att EU
            redan till stor del tagit till sig de svenska erfarenheterna av
            begränsning av antibiotikaanvändningen i fodermedel och att Folkpartiets
            krav på ett totalstopp för användning av kadaver som ingrediens
            i foder, kosmetika och läkemedel nu är infört. I vissa fall om
            folkhälsan så kräver kan man acceptera att vissa länder fortsätter
            med strängare lagstiftning än vad som är EU-norm; detta gäller
            t.ex. salmonella. Salmonellan blev en het fråga under Sveriges
            förhandlingar med EU. Sverige lyckades få igenom sina krav på
            att livsmedel, levande djur och foder som förs in i Sverige skall
            vara fria från smittan. Kött som importerats måste medföljas av
            intyg utfärdat av en av staten godkänd veterinär om att köttet
            är salmonellafritt. Färska ägg skall komma från höns i kontrollerat
            salmonellafria, besättningar. Inom EU pågår nu en revision av
            salmonellalagstiftningen, vilken troligen kommer att leda till
            att kontrollen blir mer lik den svenska. Tills dess måste Sverige
            behålla sina nuvarande undantag och även skärpa kontrollen så
            att till exempel köttberedningar ingår. Den nationella kontrollen
            bör utföras genom att alla anläggningar och all verksamhet kontrolleras
            på planeringsstadiet. Företagens egenkontroll är en nyckel i den
            nationella kontrollen. För varje typ av produktionsplats och för
            varje typ av produktion skall det finnas ett system för egenkontroll.
            Varje bonde, producent, förmedlare och handlare skall säkra sin
            egen hantering.
          </p>
          <p>
            21
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0012.pdf"/>
          <p>
            2003/04:MJ432
          </p>
          <p>
            12
          </p>
          <p>
            Alla varor som köpts in skall redovisas och kunna spåras. Resultatet
            av egenkontrollen är en periodisk rapport som en lokal eller nationell
            myndighet sedan godkänner. Alla som hanterar mat i någon form,
            skall ha goda unskaper i livsmedelshygien, den ansvarige arbetsledaren
            skall alltid ha ett ”körkort” i hygien, mikrobiologi och miljöhänsyn,
            vars krav skall vara lika i alla medlemsländer. Var och en måste
            vara ansvarig för sin produkt. Förutom egenkontrollen krävs också
            att ansvarig myndighet gör fysiska ontroller på platsen, slumpmässigt
            eller på förekommen anledning. Kontrollen skall omfatta såväl
            kunskap som lokaler och teknik. I mindre öretag kan optimal teknik
            vara alltför kostsam, men det är möjligt att ompensera detta genom
            att höja den personella kompetensen när det gäller hygien, mikrobiologi
            och miljöhänsyn Produktionsplatserna kan vara åkerbruk, ladugårdar,
            livsmedelsindustrier, distributörer, detaljhandel eller
          </p>
          <p>
            restauranger. Men de kan även vara anläggningar som svarar för
            örsörjningen med insatsvaror i livsmedelsproduktionen, som till
            exempel industrier = för = produktion av gödselmedel = till jordbruket,
            odermedelsindustrier eller förpackningsindustrier för livsmedel.
            För att kunna garantera att den nationella kontrollen alltid fyller
            de uppställda kraven behövs en europeisk tillsyn — en kontroll
            av ontrollanterna. Därför behövs det en europeisk livsmedelsmyndighet,
            ett ”matens FBI”, som skall kunna göra ”flygande” kontroller,
            det vill säga unna agera inom ett medlemsland, både för att kontrollera
            livsmedelssäkerheten i sig, och för att kontrollera hur den nationella
            myndigheten sköter sina åligganden. Rättssystemet är i princip
            en nationell angelägenhet. Det gäller även livsmedelsområdet.
            Folkpartiet anser dock att det finns fall då det är nödvändigt
            att ha sanktionsmöjligheter på EU-nivå. Det handlar till exempel
            om när ett livsmedelsproblem som drabbar konsumenterna uppstår
            i ett land och landets egna myndigheter uppenbarligen saknar förmåga
            eller vilja att ta itu med frågan. I dessa fall måste EU:s livsmedelsmyndighet
            ha juridisk rätt att ingripa. Myndigheten bör också, i likhet
            med EU:s konkurrensmyndighet, ges möjlighet att föreslå kommissionen
            vilka sanktioner, till exempel böter, som bör tillgripas vid en
            överträdelse av reglerna. Livsmedelsmyndigheten bör också ha en
            kunskapsuppbyggande roll när det gäller livsmedelssäkerhet och
            vara en förmedlande länk mellan de olika nationella myndigheterna.
            Den nyinrättade europeiska myndigheten för livsmedelssäkerhet
            har till viss del dessa uppgifter, framför allt vad avser forskning
            och rådgivning. Myndigheten har dock inte fått det fulla ansvar
            som vi anser att den borde ha när det gäller kontroll och möjligheter
            att föreslå sanktioner. Vi anser därför att Sveriges regering
            skall verka för ett breddat mandat för den europeiska myndigheten
            för livsmedelssäkerhet. Detta bör riksdagen som sin mening ge
            regeringen till känna.
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0013.pdf"/>
          <p>
            Livsmedelssäkerhet på nationell nivå
          </p>
          <p>
            Även om Sverige har en hög livsmedelsstandard finns ingen anledning
            att slå sig till ro med rådande ordning. Framför allt vad avser
            livsmedelskontrollen krävs en ökad insats och samordning. De återkommande
            utbrotten av salmonella talar exempelvis sitt tydliga språk —
            antalet inhemska fall av salmonella har ökat från 6,7 fall per
            100 000 invånare år 1997 till 9,1 fall per 100 000 invånare år
            2002. Slarv och dålig kunskap blir dyrt inte bara för samhället
            och konsumenterna utan också i hög grad för producenterna. Den
            svenska livsmedelskontrollen behöver skärpas och bli mer likvärdig
            över hela landet. Detta är inte bara en fråga om konsumentskydd
            utan också en rättvisefråga mellan företagarna i branschen, som
            måste ha samma regler och krav på sig oberoende av i vilken kommun
            de verkar. Allt annat snedvrider konkurrensen. Därför ökar Folkpartiet
            = anslagen = till livsmedelskontrollen. Det finns flera rapporter
            som visar en stor brist på samordning och övervakning av livsmedelssäkerheten
            i Sverige. Jordbruksverket har ansvaret för regelverk och kontroll
            av foder, för gödselhanteringsråd och ansvaret för djuromsorg.
            Kemikalieinspektionen är medansvarig för de kemiska substanser
            som används i odlingarna och Statens veterinärmedicinska anstalt
            har en stödfunktion. Vid slakteridörren övergår djuret till livsmedel
            och då tar Livsmedelsverket vid. Regeringen borde initiera ett
            arbete för en översyn över de olika myndigheternas roller vad
            avser åtgärder för säkra livsmedel. Detta dels som ett led för
            att stärka arbetet med livsmedelssäkerhet, dels som en del av
            en effektivare myndighetsutövning. Det är t.ex. inte rimligt att
            både Jordbruksverket och Livsmedelsverket skall behöva ha experter
            på hur man övervakar produktionssäkerhet, den ena myndigheten
            för foder och den andra för livsmedelsproduktion. Livsmedelsverket
            är formellt ansvarigt för livsmedlet fram till konsumenten, i
            samarbete med Smittskyddsinstitutet. Men Livsmedelsverket har
            bara kontrollansvaret för de allra största anläggningarna, totalt
            cirka 600 stycken. Alla andra företag inom livsmedelskedjan skall
            kontrolleras av kommunerna, vilket givetvis gör att en del starka
            kommuner har en utmärkt tillsyn medan en tredjedel av landets
            kommuner mer eller mindre har ”noll koll”. Sverige har idag en
            nivå på livsmedelskontrollen som torde vara bland de allra svagaste
            i den utvecklade delen av världen. Detta sätter inte bara säkerheten
            ur spel utan det nuvarande systemet gynnar den slarviga men missgynnar
            den skötsamma. Folkpartiet anser att det fulla ansvaret på nationell
            nivå för säker mat — från jord till bord — skall ligga på en myndighet.
            Myndigheten bör arbeta utifrån den övergripande målsättningen
            om god folkhälsa och rimligt trygga konsumenter som kan fatta
            egna välgrundade beslut. Det betyder en kontroll av alla inblandade
            parter, strikta egenkontrollprogram och en identisk kontroll över
            hela landet. Att samordna systemen är inte detsamma som att alla
            parter måste eller bör sitta på samma
          </p>
          <p>
            2003/04:MJ432
          </p>
          <p>
            13
          </p>
          <pb facs="riksdagen-motions-pdf/data/200304/mot_200304_MJ_0432/mot_200304_MJ_0432-0014.pdf"/>
          <p>
            2003/04:MJ432
          </p>
          <p>
            14
          </p>
          <p>
            plats. Självklart måste ett samlat kontrollsystem ha en lokal/regional
            organisation, då lokal- och personkännedom är viktigt. Detta bör
            riksdagen som sin mening ge regeringen till känna. Det är i det
            allra sista ledet i livsmedelskedjan som det till sist avgörs
            om den mat vi äter är sund och fräsch. Det är varje enskild person
            som arbetar i butiken, på restaurangen eller i skolköket som avgör
            vilken kylnivå det skall vara i disken, hur köttkvarnen diskas
            och så vidare i en oändlig räcka av små detaljer, som till sist
            leder fram till huruvida den mat vi köper har god kvalitet eller
            ej. För de allra flesta konsumenter är det inte möjligt att avgöra
            om butiken de går till följer alla nödvändiga åtgärder för att
            hålla livsmedlen i gott skick. Folkpartiet föreslår därför att
            Sverige tar fram enkla metoder för att konsumenten skall få tydlig
            information om det hygieniska tillståndet bakom kulisserna på
            alla de ställen där vi köper och äter vår dagliga mat. Ett exempel
            på ett sådant system är den danska smajlmärkningen, där resultatet
            av den lokala hygienkontrollen i t.ex. restauranger presenteras
            för allmänheten i form av dekaler som anslås vid entrédörren.
            Regeringen borde få i uppdrag att utreda hur ett bra system skall
            utformas för att ge allmänheten möjlighet till information om
            myndigheternas åsikt om det hygieniska tillståndet på den restaurang
            eller den matbutik man står i begrepp att besöka. Detta bör riksdagen
            som sin mening ge regeringen till känna.
          </p>
          <p>
            Stockholm den 5 oktober 2003
          </p>
          <p>
            Lars Leijonborg (fp)
          </p>
          <p>
            Bo Könberg (fp) Linnéa Darell (fp) Kerstin Heinemann (fp) Marita
            Aronson (fp) Lennart Kollmats (fp) Tobias Krantz (fp) Ulf Nilsson
            (fp) Karin Pilsäter (fp) Erik Ullenhag (fp) Yvonne Ångström (fp)
            Jan Ertsborn (fp) Martin Andreasson (fp) Mia Franzén (fp) Lennart
            Fremling (fp) Sverker Thorén (fp) Anita Brodén (fp)
          </p>
        </div>
      </div>
    </body>
  </text>
</TEI>
