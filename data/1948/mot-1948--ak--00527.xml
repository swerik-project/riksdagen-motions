<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__527/mot_1948__ak__527-001.pdf"/>
      <div type="motHeader" xml:id="i-5xSf3fA4PfRFcHbPa2q1MQ">
        <div type="motTitle" xml:id="i-DGxNZYWkZ7io1rdBT79HNM"/>
        <div type="motSubmissionInfo" xml:id="i-3au3cKts1fcjTMmhDUcF3V"/>
      </div>
      <div type="motBody" xml:id="i-V9NPTYrZwcxb5jKsVUPaNc">
        <div xml:id="i-FV9ZP3kntZXaN8HgYiudMs">
          <p xml:id="i-2fLXiqZeHXST9oxb9SD1yT">
            14 Motioner i Andra kammaren, nr 527.
          </p>
          <p xml:id="i-34qmCMMitPaMrUa33nXM1m">
            Nr 527.
          </p>
          <p xml:id="i-GBGgMjdNdBuCuMoqLYFLkY">
            Av herrar Thorell och Håstad, i anledning av Kungl. Maj:ts proposition,
            nr 206, angående vissa frågor rörande försvarets organisation.
          </p>
          <p xml:id="i-V4p4axSXF9Tb2N8EhSwUs6">
            I proposition nr 206 har föreslagits indragning av Kungl. Livregementet
            till häst, motiverat bl. a. av att kavalleriets krigsorganisation
            icke kräver mer än tre kavalleriregementen i fred, att övningsförhållandena
            vid K 1 äro ogynnsamma och komma vid fortsatt exploatering av
            norra Djurgården att bli ytterligare försämrade, samt även att
            kasernetablissementets disposition för andra ändamål kommer att
            lösa flera brännande lokalfrågor för andra militära anstalter,
            som för närvarande äro provisoriskt förlagda i Stockholm. I propositionen
            har icke upptagits skäl mot en indragning av regementet. Härnedan
            skola först i korthet framföras synpunkter i anslutning till de
            ovan anförda motiven för en indragning. Vidare skola vissa synpunkter
            an- föras, som tala mot den föreslagna indragningen av regementet
            i nuläget. Krigsorganisationen inom armén är för närvarande under
            omprövning. För- sök i stor skala pågå, och utredningen om organisationen
            är icke på långt när slutförd. På grund härav synes det vara för
            tidigt att nu framföra krigs- organisatoriska skäl för en indragning
            av regementet och sålunda föregripa det resultat, som sagda utredning
            kan komma fram till. Beträffande övningsförhållandena må följande
            anföras. Sekundchefen för K 1 har i sitt yttrande över försvarskommitténs
            betän- kande förklarat, att övningsförhållandena för K 1:s del
            äro fullt tillfredsstäl- lande. Den motsatta uppfattningen grundar
            sig bl. a. på att det i samband med tidigare utredningar anförts
            från regementets sida, att utbildningsför- hållandena varit ogynnsamma.
            Alldeles bortsett från att denna tidigare upp- fattning sannolikt
            varit påverkad av utsikten att regementet skulle erhålla nya kaserner
            i anslutning till Järvafältet, ha utbildningsförhållandena senare
            avsevärt förbättrats. Främst må härvid nämnas tillkomsten av en
            förstklassig korthållsbana för skjutning med kulsprutepistol och
            pistol samt för grundläg- gande skjututbildning med övriga finkalibriga
            vapen. Genom att I 1 och A 1 nu icke längre konkurrera om Kaknäs
            skjutbana ha avsevärt förbättrade möjligheter för tilldelning
            av skjutbanor uppstått. Om en exploatering av norra Djurgården
            avser Gärdet och delar av Lill- Jansskogen, torde övningsförhållandena
            i kasernens närhet i endast obetydlig grad bli påverkade, enär
            Gärdet för närvarande knappast alls och Lilljans- skogen redan
            nu endast i begränsad omfattning användas för övningar.
          </p>
          <pb facs="riksdagen-motions-pdf/data/1948/mot_1948__ak__527/mot_1948__ak__527-002.pdf"/>
          <p xml:id="i-CSBpaAfd1Q1DL3Db9zcasi">
            Motioner i Andra kammaren, nr 527. 15
          </p>
          <p xml:id="i-6tzuYe8DCcRp7fTHzou4Gm">
            Avståndet till Järvafältet utgör ingen allvarlig olägenhet för
            utbildningen. Förflyttningarna dit och den i regel fältmässiga
            förläggningen därstädes ha tvärtom i hög grad bidragit till att
            en påtaglig fältmässighet alltid kunnat givas åt de värnpliktigas
            utbildning vid K1. Regementets övningsförhållanden äro sålunda
            alls icke ogynnsamma och ställa sig, bland annat genom tillgången
            på Järvafältet, avsevärt gynnsam- mare, än på många andra platser.
            Ogynnsamma övningsförhållanden kunna sålunda icke anföras såsom
            mo- tiv för en indragning av regementet. Beträffande behovet av
            kasernetablissementet för andra i Stockholm för- lagda militära
            anstalter m. m. må främst påtalas det anmärkningsvärda i att utrymmesfrågor
            av denna art icke kunnat lösas i samband med utflytt- ningen från
            Stockholm av I 1 och A 1 samt i samband med planlagd utflytt-
            ning av Lv 3. Såsom framgår av propositionen äro dessa lokafrågor
            för närvarande icke tillnärmelsevis utredda. Att i nuläget basera
            ett beslut om indragning av ett regemente, som utbildar stridande
            personal, på så lösa grunder synes oansvarigt ur såväl beredskaps-
            som utbildningssynpunkt. Frågan om rege- mentets indragning på
            grundval av behovet av lokaler för andra anstalter bör därför
            icke upptagas till diskussion, förrän lokalfrågorna fullständigt
            utretts. I samband med bedömandet ovan av i propositionen anförda
            motiv för en indragning av K 1 ha vissa synpunkter anförts, som
            tala mot att en sådan indragning blir beslutad redan nu. Ytterligare
            synpunkter, delvis i andra sammanhang, skola här nedan framföras.
            Främst må härvid kuppberedskapen beröras. En kuppberedskap i Stock-
            holm kan bli aktuell utan eller med mycket kort förvarning, innan
            mobili- sering genomförts eller kanske ens påbörjats och innan
            initierade myndig- heter i Stockholms stabsbyggnader m. m. hunnit
            evakueras från huvud- staden. Tillgången till ett fredsförband
            i staden med för strid utbildat befäl, med en under delar av året
            för strid utbildad styrka tillgänglig, torde vara av obestridligt
            värde för förstärkande av huvudstadens inre skydd i en kri- tisk
            situation. Vid ett överraskande fredsbrott kan en sådan tillgång
            bli helt avgörande. Det synes därför närmast oansvarigt ur denna
            synpunkt att i nuläget indraga ett stridande förband ur garnisonen
            utan att ersätta detta med ett förband ur ett annat stridande
            truppslag. Ett ytterligare vägande motiv mot en indragning av
            regementet ligger på utbildningsplanet. En av de främsta tillgångarna
            för utbildningen inom Stockholms garnison har hittills varit,
            att i garnisonen inrymts huvuddelen av arméns stridande truppslag.
            Härigenom ha samövningar truppslagen emellan kunnat bedrivas på
            ett effektivt sätt, vilket i hög grad gynnar ut- bildningen och
            därmed samtliga förbands krigsduglighet. Genom en indrag- ning
            av K 1 skulle en icke obetydlig länk i samövningskedjan brytas,
            icke
          </p>
          <pb facs="riksdagen-motions-pdf/data/1948/mot_1948__ak__527/mot_1948__ak__527-003.pdf"/>
          <p xml:id="i-KXa5mGycex6cZbm4dHorwA">
            16 Motioner i Andra kammaren, nr 527.
          </p>
          <p xml:id="i-UQXNURjWcMfn6Yq7k3bu6L">
            bara för garnisonens del utan även för infanteriskjutskolan,
            officersskolorna samt IV. militärområdet i dess helhet. Regementets
            indragning skulle så- lunda bryta ett viktigt led i utbildningsorganisationen
            och detta inom ett område, som måste bedömas vara ett av landets
            betydelsefullaste ur operativ synpunkt. Vissa ytterligare synpunkter
            må framhållas, vilka icke böra förbises, även om de icke kunna
            tillmätas avgörande betydelse. Försöksverksamhet i olika former
            måste ständigt pågå. De flesta centrala förvaltningsmyndigheter
            och med dem sammanhängande verkstäder m. m. äro förlagda till
            Stockholm. Försöksverksamheten vid trupp underlättas i hög grad,
            om den kan äga rum vid förband, förlagda nära dessa anstalter.
            Sådana försök kräva i de flesta fall kontinuerlig kontroll av
            och samverkan med till vederbörliga anstalter anknutna specialister.
            Skulle detta ske vid förband, som äro förlagda avlägset från dessa
            anstalter, skulle avsevärda tidsförluster och kostnader uppstå
            och effektiviteten nedgå. Rekryteringsförhållandenea ha alltid
            varit synnerligen gynn- samma vid K 1. Under de närmast gångna
            åren, då rekrytering av fast an- ställd personal på de flesta
            håll varit synnerligen svår, har rekryteringen vid K1 icke vållat
            några som helst svårigheter. Denna goda rekrytering kan, om den
            väl utnyttjas, komma även andra förband till godo genom att ett
            överskott vid K 1 flyttas över till andra förband. Statsmakterna
            ha visat ett påtagligt intresse för ridningens popu- larisering
            inom landet såsom ett led i stödjandet av vår varmblodiga hästavel.
            En indragning av K 1 skulle utgöra ett svårt slag för dessa strä-
            vanden för Stockholms vidkommande. Härvid må främst två synpunkter
            anföras. Regementet har för närvarande en stamhäststyrka, som
            överstiger det normala utbildningsbehovet. I samband med repetitionsövningar
            eller annan utökad utbildning med hästar tagas alla hästar i anspråk.
            Då så ej är fallet är överskottet utackorderat till lämpliga fodervärdar,
            som övertaga kostna- derna för hästarnas furagering och vård.
            Dessa hästar användas till stor del för civil ridundervisning
            och för att möjliggöra även för mindre bemed- lade att kunna ägna
            sig åt ridning. I vissa fall utgöra dessa hästar huvud- delen
            av ridskolornas ridhästbestånd. Den andra synpunkten hänför sig
            till markområdet norr om kasernen. Detta utgör Stockholms enda
            tillgång av representativ art i ridsportshän- seende. Området
            disponeras av Stockholms fältrittklubb och användes även av Civila
            ryttarförbundet samt av civila och militära ryttare i övrigt.
            Fält- rittklubben har icke möjlighet att ensam ombesörja skötseln
            m. m. av detta område, på vilket banor av olika slag anlagts med
            avsevärda kostnader, utan detta har helt ombesörjts av regementet,
            som på grund därav dispo- nerar området för utbildning. För ridintresset
            inom Stockholm och repre-
          </p>
          <pb facs="riksdagen-motions-pdf/data/1948/mot_1948__ak__527/mot_1948__ak__527-004.pdf"/>
          <p xml:id="i-Pis2cXBhDY3qk4T3T4SpsZ">
            Motioner i Andra kammaren, nr 527. 17
          </p>
          <p xml:id="i-3NzUViQWioqSqG3Fu1Xqwy">
            sentationen för Stockholms del beträffande ridsporten skulle
            en disposition av detta område för andra ändamål än för ridning
            bli till stor nackdel. En indragning av Stockholms kavalleriregemente
            skulle sålunda för huvud- stadens del allvarligt motverka de åtgärder
            som statsmakterna vidtagit och de kostnader som nedlagts på att
            stödja ridintresset och göra ridsporten tillgänglig även för de
            bredare lagren av folket. Regementets betydelse för huvudstaden
            urrepresen- tativ synpunkt har ovan icke berörts. Detta förbises
            numera gärna men är likväl ett förhållande, som icke saknar betydelse.
            Slutligen må i detta sammanhang vissa sociala synpunkter framhållas.
            Regementets mer eller mindre fast anställda personal omfattar
            förutom officerare, underofficerare och manskap jämväl ett tämligen
            be- tydande antal civila befattningshavare. Det är uppenbart att
            vid en even- tuell indragning av regementet hela den militära
            personalen med eller mot sin vilja måste förflyttas till andra
            tjänstgöringsorter. Av den civila perso- nalen kunna måhända vissa
            befattningshavare påräkna överflyttning till andra arbetsplatser
            inom Stockholm, men för huvuddelen torde det dock bliva ofrånkomligt
            med en förflyttning till annan tjänstgöringsort. En omflyttning
            av befattningshavare från en tjänstgöringsort till en annan är
            alltid en ytterst känslig fråga. I nuvarande tider, då läget på
            hyresmarknaden är synnerligen ansträngt, blir en förflyttning
            av den stor- leksordning varom här är fråga — totalantalet befattningshavare
            torde över- stiga 200, varav huvuddelen redan hunnit bilda familj
            — av sådan räckvidd, att den enskilda befattningshavaren har rätt
            att pretendera på att ett beslut härom icke sker utan verkligt
            tvingande skäl. På grund av ovan anförda förhållanden få vi hemställa,
            att frågan om den i proposition nr 206 föreslagna in- dragningen
            av Kungl. Livregementet till häst måtte upp- tagas till avgörande
            först sedan utredningarna om kavalle- riets framtida krigsorganisation
            och lokalfrågorna fullstän- digt slutförts.
          </p>
          <p xml:id="i-QRV7Q4uAVSwJH4NJp1F6WS">
            Stockholm i maj 1948.
          </p>
          <p xml:id="i-B6T6n8acLDiTLxb9NRCBme">
            E. Thozrell. Elis Håstad.
          </p>
          <p xml:id="i-BidZGvdL2cnFmLzzN5j5hW">
            2 — Bihang till riksdagens protokoll 1948. 4 saml. Nr 520—5627.
          </p>
        </div>
      </div>
    </body>
  </text>
</TEI>
