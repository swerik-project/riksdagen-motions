<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00338">
  <teiHeader>
    <fileDesc>
      <titleStmt>
        <title>Folkrepubliken Kina och omvärlden</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkrepubliken Kina och omvärlden</title>
          <idno type="rdwebb">GR02U338</idno>
          <rs type="number">U338</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U338/text</ref>
          <ref type="dokument_url_html">http://data.riksdagen.se/dokument/GR02U338</ref>
          <ref type="dokumentstatus_url_xml">http://data.riksdagen.se/dokumentstatus/GR02U338</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T3voWzfTZHYT1DupxjLQTi" type="signed"/>
        <correspContext corresp="i-T3voWzfTZHYT1DupxjLQTi">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-XBFrha5AkFqYLSNTAtLzhr" type="referral">
          <date when="2003-10-15"/>
        </correspAction>
        <correspAction xml:id="i-UuHDVMSTzX55cKb8hibt8c" type="dismissal">
          <date when="2003-10-15"/>
        </correspAction>
        <correspAction xml:id="i-F6pTMubto64FEjEheDnrmh" type="submission">
          <date when="2003-10-07"/>
        </correspAction>
        <correspAction xml:id="i-9DAkhCSLGL1KAxzJtMytdE" type="assigned"/>
        <correspContext corresp="i-9DAkhCSLGL1KAxzJtMytdE">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0338/mot_200304_U_0338-0001.pdf"/>
      <div xml:id="i-AcczwqDGrMFvkKf2Rr6VAK" type="motHeader">
        <div xml:id="i-SqKHkhB69Tja5xHczZPovy" type="motTitle"/>
        <div xml:id="i-6ZoB51VWGWKiBXaRcQBHbb" type="motSubmissionInfo"/>
      </div>
      <div xml:id="i-Q4GFtig8mHrYu8YgvhRSMh" type="motBody">
        <div xml:id="i-25bjoiXEsc9S6Dms4C3uep">
          <p xml:id="i-71UsUGV2C81jCGHJP7yXYD">
            2003/04 mnr: U338 pnr: m1563
          </p>
          <p xml:id="i-VVMmvv9qg8xm73g95izfKx">
            Motion till riksdagen 2003/04:U338
          </p>
          <p xml:id="i-WiW1H5sSE6T8usm2QN3kQ3">
            av Sten Tolgfors (m)
          </p>
          <p xml:id="i-2hExVjcCoi77N2qV9hYCga">
            Folkrepubliken Kina och omvärlden
          </p>
          <p xml:id="i-Jb9Cwfg2LTvCU6UUNBvNNF">
            Förslag till riksdagsbeslut
          </p>
          <p xml:id="i-3qHuMMWMagdFgbd5ipt6No">
            1. Riksdagen tillkännager för regeringen som sin mening vad i
            motionen anförs om risken för en upprustningsspiral i Asien. 2.
            Riksdagen tillkännager för regeringen som sin mening vad i motionen
            anförs om Kinas politiska och ekonomiska betydelse i världen.
            3. Riksdagen tillkännager för regeringen som sin mening vad i
            motionen anförs om Taiwans demokratiseringsprocess. 4. Riksdagen
            tillkännager för regeringen som sin mening vad i motionen anförs
            om Folkrepubliken Kinas kärnvapenupprustning &lt;samt missilprogram.
            5. Riksdagen tillkännager för regeringen som sin mening vad i
            motionen anförs om Folkrepubliken Kinas hot om våld mot Taiwan.
            6. Riksdagen tillkännager för regeringen som sin mening vad i
            motionen anförs om Folkrepubliken Kinas försök att påverka utfallet
            av fria och demokratiska val i Taiwan. 7. Riksdagen tillkännager
            för regeringen som sin mening vad i motionen anförs om vikten
            av dialog mellan Folkrepubliken Kina och Taiwan. 8. Riksdagen
            tillkännager för regeringen som sin mening vad i motionen anförs
            om riktlinjer för en tydlig svensk Kinapolitik.
          </p>
          <p xml:id="i-5zrDNyaHr1tcWpNp8zN4qQ">
            Hot om våld oacceptabelt
          </p>
          <p xml:id="i-KVaEZ38EGFUwZKUwLYmwea">
            Sverige, EU och det internationella samfundet stöder principen
            om ett Kina. En utgångspunkt för Sverige och EU måste vara att
            varje diskussion om återförening mellan Folkrepubliken Kina och
            Taiwan sker på demokratins grund och med respekt för mänskliga
            fri- och rättigheter. Våld eller hot om våld är inte acceptabelt
            i sammanhanget. Folkrepubliken — Kina har dock = enligt det amerikanska
            försvarshögkvarteret Pentagon tagit fram ”realistiska planer”
            för hur ett angrepp på Taiwan skulle kunna genomföras med kort
            varsel.
          </p>
          <pb facs="riksdagen-motions-pdf/data/200304/mot_200304_U_0338/mot_200304_U_0338-0002.pdf"/>
          <p xml:id="i-7NuU7chnfZvRwEK5gKo5FN">
            2003/04:U338
          </p>
          <p xml:id="i-3LVwGwZhZuHTJQHFSQCVVj">
            Enligt Pentagons rapport planerar Kina för ”hur de med våld ska
            tvinga Taiwan att ge sig”. ”Utan varning kan Peking besluta sig
            för att sätta in en begränsad styrka i luften och till sjöss för
            att tvinga fram en kapitulation”. Särskild anledning till oro
            ger Kinas utplacering av hundratals kortdistansmissiler vid Taiwansundet,
            liksom ambitionen att utöka landets strategiska nukleära förmåga,
            vilket utvecklas nedan. Folkrepubliken Kina har återkommande hotat
            med krig och invasion av Taiwan. Strax efter det förra presidentvalet
            i Taiwan sade Tang Shubei, Kinas ansvarige för Taiwanfrågor, att
            om Taiwans ledning ”inte godtar principen om ett Kina, om den
            inte erkänner att Taiwan är en del av Kina, så kommer resultatet
            inte att bli fred utan krig”. Upprepade gånger, under en rad år,
            har oppositionen begärt att regeringen ska reagera på Kinas rustningar
            både på kärnvapen- och missilområdet med större tydlighet. En
            orsak till att detta är så viktigt är säkerheten för Kinas demokratiska
            grannar. Sverige måste också tydliggöra att våld, eller hot om
            våld, varken är en framkomlig eller av omvärlden accepterad väg
            för att nå återförening mellan Folkrepubliken Kina och Taiwan.
          </p>
          <p xml:id="i-JxA1iHcxgyY65py6fzRpxo">
            Tidigare hot
          </p>
          <p xml:id="i-Ku9k1mEoGrFZM4vUFWc1be">
            Kina skickade missiler mot Taiwan 1996, eftersom Taiwan höll
            fria och demokratiska presidentval. Sammantaget har Kina avfyrat
            ett hundratal missiler i sundet mellan Folkrepubliken Kina och
            Taiwan. Folkrepubliken Kina har också vid upprepade tillfällen
            hotat Taiwan med militärt våld och invasion och genomfört militärövningar
            i syfte att påverka fria val på Taiwan.
          </p>
          <p xml:id="i-XWaZ9EekstfbkzbWEjN1EV">
            Att Folkrepubliken Kina försöker störa ett demokratiskt val är
            beklagligt. I stället för att respektera folkets vilja försökte
            Folkrepubliken Kina skrämmas. Taiwan har inga offensiva ambitioner
            gentemot Folkrepubliken Kina. Dessa avskaffade man 1991, men Kina
            har dem fortfarande kvar.
          </p>
          <p xml:id="i-XHoAyAjKtpJM2rWfSm8aKR">
            Rädsla i regionen
          </p>
          <p xml:id="i-32hehV4PuKH9egsHAurypQ">
            Mycket tyder på att kärnvapenupprustningen i Asien i allmänhet
            och Ostasien i synnerhet kommer att bli den dominerande säkerhetspolitiska
            frågan i världen i framtiden. Konflikten kring Kashmir, Nordkoreas
            irrationella agerande och Folkrepubliken Kinas rustningar gör
            detta oroväckande sannolikt. Det finns en rädsla hos människor
            i Japan, Sydkorea och Taiwan för missilangrepp och militärt våld
            från grannländer. I Japan och Sydkorea orsakas rädslan främst
            av Nordkorea, men i Taiwan stammar den entydigt från Folkrepubliken
            Kina.
          </p>
          <pb facs="riksdagen-motions-pdf/data/200304/mot_200304_U_0338/mot_200304_U_0338-0003.pdf"/>
          <p xml:id="i-XUTEee9FWYn7pbo4vPo4cB">
            Det finns anledning att varna för risken för en upprustningsspiral
            i Asien, om omvärlden inte förmår att hantera Nordkoreas kärnvapenplaner
            och dämpa Kinas nukleära rustning.
          </p>
          <p xml:id="i-ReNzkZB7rKgbsaqd7c3dDs">
            Inbjudan till dialog
          </p>
          <p xml:id="i-LhGY8WD12i4QAVNt7y8LyN">
            Den taiwanesiske presidenten Chen Shui-bian markerade på ettårsdagen
            av sitt tillträde i ämbetet att han önskade ett personligt möte
            med Folkrepubliken Kinas president. Initiativet var lika välkommet,
            eftersom det bara är genom samtal som relationerna mellan Folkrepubliken
            Kina och Taiwan kan hanteras på ett konstruktivt sätt. Peking
            avvisade dock planerna på ett möte, eftersom landet ser Taiwan
            som en underordnad utbrytarprovins. Maktspråk och hot kan bara
            bidra till att fjärma Kina och Taiwan ifrån varandra. Etablerandet
            av samtal och dialog mellan Folkrepubliken Kina och Taiwan ligger
            i hela världens intresse.
          </p>
          <p xml:id="i-YB4MeWK9vyPTQgn9H9cMRo">
            Kina betydelsefullt för världen
          </p>
          <p xml:id="i-YyzW8kTuzVqtS74camuLx">
            Kina är en mycket betydelsefull del av världen. Befolkningen
            i Kina är jordens största och potentialen för ekonomisk tillväxt
            och internationell handel är enorm. Den kinesiska kulturen har
            dessutom i årtusenden varit en av mänsklighetens mest framstående.
            Det är viktigt både för landets och för omvärldens välstånd att
            Folkrepubliken Kina integreras i den fria världsekonomin. I kraft
            av ökad ekonomisk styrka kommer landets politiska betydelse också
            att växa. Än mer betydelsefull skulle en demokratisering av Folkrepubliken
            Kina vara. Taiwans exempel visar att västerländsk demokrati och
            kinesisk kultur inte bara är fullt förenliga, utan också en mycket
            lyckosam kombination. Taiwans demokratiseringsprocess är därvidlag
            ett gott exempel för hela regionen.
          </p>
          <p xml:id="i-XRvAhroqvtbUpTtc9hbAxu">
            Samma måttstock
          </p>
          <p xml:id="i-B2o1EhoDMUdNmSs7AP3JDG">
            Att Folkrepubliken Kina är en betydande ekonomi i vardande får
            inte hindra kritik när sådan är befogad. Hopp om en framtida marknad
            kan inte motivera att vi undviker att kritisera brister i mänskliga
            rättigheter och landets militära rustningar. Folkrepubliken Kina
            kan inte bedömas med annan måttstock än andra länder.
          </p>
          <p xml:id="i-KMv2TTwkUDHeyfpuSrCKkQ">
            2003/04:U338
          </p>
          <pb facs="riksdagen-motions-pdf/data/200304/mot_200304_U_0338/mot_200304_U_0338-0004.pdf"/>
          <p xml:id="i-RmwG34bn24ZxbtQHM8s4sN">
            2003/04:U338
          </p>
          <p xml:id="i-Mx83AXryRLcmzHsW2RJhk3">
            Samtidigt som vi tydligt reagerar när det är befogat måste vi
            uppmuntra handel som skapar välstånd, öppnar landet, underlättar
            uppbyggnad av marknadsekonomi och skapar kontakter som stärker
            vägen till demokrati.
          </p>
          <p xml:id="i-EHsySnL5p1nZhrHR2GmZ6L">
            Kärnvapenupprustning
          </p>
          <p xml:id="i-KCKzrzZx1kzCtP28CQNtbb">
            Folkrepubliken Kina har under de senaste åren ökat sin kärnvapenkapacitet
            betydligt. Kina har nu, tillsammans med USA och Ryssland, full
            nukleär förmåga och kan avlossa robotar från marken, luften och
            havet. Kina har under de senaste åren löpande utvecklat sina möjligheter
            att utsträcka militär förmåga utanför det egna området. Ett exempel
            är ny långdistansmissilteknik som förändrar den strategiska balansen
            i regionen. Folkrepubliken Kina har också ubåtsbaserade långdistansrobotar
            med kärnvapenkapacitet. Som det verkar har Kina inte MIRV-förmåga
            i dagsläget. Det håller dock snabbt på att ändras. För närvarande
            utvecklar Kina nästa generation robotar, Dongfeng 41, som skall
            klara att bära tio stridsspetsar mer än 12 000 kilometer.
          </p>
          <p xml:id="i-KZngwDJYDqgfa3qphNXcfV">
            Reaktioner på kärnvapenkapacitet
          </p>
          <p xml:id="i-V4ykcRQAMLneNHYPZD8MRM">
            Sverige har inte varit tillräckligt uppmärksamt på Kinas kärnvapenkapacitet.
            När Folkrepubliken Kinas utrikesminister besökte Sverige fanns
            Kinas kärnvapenprogram inte på den svenska regeringens agenda.
            Sverige måste markera att Kinas kärnvapenrustningar är oroande.
            Frågan måste också tas upp inom ramen för den gemensamma utrikes-
            och säkerhetspolitiken i EU. Det finns andra länder som har större
            kärnvapenarsenaler än vad Folkrepubliken Kina har. Men det är
            Kinas ambition som är intressant. Man arbetar nu aktivt för att
            skaffa sig ny kapacitet både vad gäller stridsspetsarna som sådana
            och vad gäller kärnvapenbärare. Det är nu vi kan medverka till
            att begränsa rustningarna. Den bristande tydligheten mot Folkrepubliken
            Kina vad gäller landets kärnvapen- och missilpolitik är långsiktigt
            riskabel. Tystnad riskerar att sända en signal att omvärlden accepterar
            landets nukleära rustningar, att det är okontroversiellt för Kina
            att fortsätta rusta.
          </p>
          <p xml:id="i-3yTwVw8aGpAvott7QN7uyZ">
            En tydlig svensk linje
          </p>
          <p xml:id="i-7nc1DDaUTAguzEgC1FyApf">
            Sverige måste deklarera att det inte är acceptabelt för något
            land — inte heller för Folkrepubliken Kina — att hota sina grannar,
            eller söka styra resultaten i fria och demokratiska val. Sverige
            och EU skall alltid stödja demokrati.
          </p>
          <pb facs="riksdagen-motions-pdf/data/200304/mot_200304_U_0338/mot_200304_U_0338-0005.pdf"/>
          <p xml:id="i-SS7pVhriGBFV3pWUpDU58A">
            2003/04:U338
          </p>
          <p xml:id="i-2b5rathSWkdbJWjwHED4WN">
            I politisk mening påverkar Folkrepubliken Kinas linje gentemot
            Taiwan också Västeuropa. Kina hindrade för något år sedan fredsbevarande
            FN- insatser i Makedonien, eftersom Makedonien hade erkänt Taiwan.
            Sverige och EU måste politiskt verka för att Folkrepubliken Kina
            utövar sitt ledamotskap och använder sin vetorätt i FN:s säkerhetsråd
            med ansvar. Den tidigare utrikesministern i Sverige signalerade
            att hon var beredd att efter oppositionens påstötningar öka tydligheten
            i Sveriges ställningstaganden gentemot Folkrepubliken Kinas rustningar,
            men än återstår det för regeringen att omsätta denna föresats
            i praktiken. Ökad tydlighet förutsätter också en ny, konsekvent
            och sammanhållen Kinapolitik. Följande kan utgöra riktlinjer för
            en sådan politik: + Sverige måste alltid tala för demokrati, mot
            diktatur och aggression. + Sverige måste politiskt stödja demokratisk
            utveckling i Kina. + Sverige måste uppmärksamma de oppositionella
            personer som fängslas i Folkrepubliken Kina. + Sverige måste begära
            respekt för mänskliga fri- och rättigheter för människor i Folkrepubliken
            Kina. + Sverige måste uppmärksamma Folkrepubliken Kinas konventionella
            och nukleära upprustningar, som hotar stabiliteten i regionen.
            + Sverige måste avvisa Folkrepubliken Kinas aggression mot grannar.
            + Sverige måste inom den gemensamma utrikes- och säkerhetspolitiken
            i EU verka för ett gemensamt agerande och förhållningssätt i dessa
            avseenden. + Sverige måste begära att Folkrepubliken Kina brukar
            ansvar i användningen av vetorätten i FN:s säkerhetsråd. + Sverige
            måste uppmuntra ökad handel, som skapar välstånd, underlättar
            uppbyggnaden av marknadsekonomi och öppnar Kina för kontakter
            med omvärlden.
          </p>
          <p xml:id="i-M74gRnK5saFTQfxLk8gmba">
            + Sverige måste uppmuntra dialog mellan Folkrepubliken Kina och
            Taiwan.
          </p>
          <p xml:id="i-U1SkNU11yP5A3g87NZ4JYU" type="date">
            Stockholm den 6 oktober 2003
          </p>
          <div xml:id="i-NPm7Mpas2ARxrqpiChfVwP" type="signatureBlock">
            <p who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
