<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-02828">
  <teiHeader>
    <fileDesc>
      <titleStmt>
        <title>Familjerätt</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2828 av Mats Green m.fl. (M)</title>
          <idno type="rdwebb">H6022828</idno>
          <rs type="number">2828</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6022828/text</ref>
          <ref type="dokument_url_html">http://data.riksdagen.se/dokument/H6022828</ref>
          <ref type="dokumentstatus_url_xml">http://data.riksdagen.se/dokumentstatus/H6022828</ref>
          <ref type="docx">http://data.riksdagen.se/fil/77EEF62B-BC61-478F-86CD-1083F19CC2F2</ref>
          <ref type="pdf">http://data.riksdagen.se/fil/AE4F32D9-B3B8-47CD-B671-C8AB37F1AC59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P7kTpm6RjuSgCfTV3XoChH" type="signed"/>
        <correspContext corresp="i-P7kTpm6RjuSgCfTV3XoChH">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-4fjwccvGrtcBzgdzdxhXhs"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-5kLPqJYKuXdEi7mU2QqyGZ"/>
        </correspContext>
        <correspAction xml:id="i-LaQkKoWGBDJcDyhZHPCkyD" type="submitted">
          <date when="2018-11-30"/>
          <time when="14:54:38"/>
        </correspAction>
        <correspAction xml:id="i-7QcBy4QjDLX8xD5t3J9U2v" type="reviewed">
          <date when="2018-11-30"/>
          <time when="15:59:10"/>
        </correspAction>
        <correspAction xml:id="i-Cmy6NDwU79evjihbdESJ5q" type="referred">
          <date when="2018-12-05"/>
        </correspAction>
        <correspAction xml:id="i-Ne5d7XNWEPgEe6vUppHGCZ" type="assigned">
          <date when="2019-06-25"/>
          <time when="12:12:21"/>
        </correspAction>
        <correspContext corresp="i-Ne5d7XNWEPgEe6vUppHGCZ">
          <ref type="assignedTo">Civilutskottet</ref>
        </correspContext>
        <correspAction xml:id="i-GoiDVzeN1mQFVvtF4V51gT" type="behandlas_i"/>
        <correspContext corresp="i-GoiDVzeN1mQFVvtF4V51gT">
          <ref type="uppgift">2018/19:CU7</ref>
          <ref type="ref_dok_id">H601CU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU7</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ri8fsjf7F58rTnYJANAAN2" type="behandlas_i"/>
        <correspContext corresp="i-Ri8fsjf7F58rTnYJANAAN2">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NtTrTNSC9Ms2RwZHqqzP3w" type="motHeader">
        <div xml:id="i-VcbUt9z81wbiAPiaPLeiBn" type="motTitle">
          Motion till riksdagen 2018/19:2828 av Mats Green m.fl. (M) Familjerätt
        </div>
      </div>
      <div xml:id="i-L7aJnTU5nW3fpqD6exzJHn" type="motBody">
        <div xml:id="i-NeT4ZP7YWaxwb96JzBmgEk" type="motProposal" subtype="förslag">
          <head xml:id="i-JdEhwyJspzdySj3ezfQy35">
            Förslag till riksdagsbeslut
          </head>
          <list xml:id="i-2nC9iSJuPzzHkwq8hUqvep" style="ol">
            <item xml:id="i-GkKn7xfSnvmv2gWLUMSdZ1">
              Riksdagen ställer sig bakom det som anförs i motionen om att
              möjliggöra reglerade surrogatmoderskap i Sverige och tillkännager
              detta för regeringen.
            </item>
            <item xml:id="i-6Zecm5GfenZWSsGnzzoNLi">
              Riksdagen ställer sig bakom det som anförs i motionen om att
              förtydliga och förbättra reglerna gällande de barn som föds via
              surrogatarrangemang utomlands, och detta tillkännager riksdagen
              för regeringen.
            </item>
            <item xml:id="i-CcSNw5BoZuHy4JyHhQmmrS">
              Riksdagen ställer sig bakom det som anförs i motionen om att
              förändra betänketiden vid skilsmässa och tillkännager detta för
              regeringen.
            </item>
            <item xml:id="i-2Hchm2hjRddpfamjyiDUaT">
              Riksdagen ställer sig bakom det som anförs i motionen om att
              ändra reglerna för föräldrapresumtion och tillkännager detta för
              regeringen.
            </item>
            <item xml:id="i-UBtYN8Xq5d1PWJibn6JvVw">
              Riksdagen ställer sig bakom det som anförs i motionen om att
              modernisera vårdnadslagstiftningen och tillkännager detta för
              regeringen.
            </item>
            <item xml:id="i-8tYJmd3ysQX2m8o4VFjprN">
              Riksdagen ställer sig bakom det som anförs i motionen om att
              göra en översyn av reglerna för särkullbarn och efterlevandes
              rätt till arv och tillkännager detta för regeringen.
            </item>
            <item xml:id="i-TWiANiksgARdxYpE7sKoAL">
              Riksdagen ställer sig bakom det som anförs i motionen om att
              se över bodelnings­processen i syfte att göra den effektivare
              och snabbare och tillkännager detta för regeringen.
            </item>
            <item xml:id="i-3xrVFrCtMZEepxzng9shAH">
              Riksdagen ställer sig bakom det som anförs i motionen om att
              se över möjligheterna att inrätta ett frivilligt testamentsregister
              och tillkännager detta för regeringen.
            </item>
            <item xml:id="i-8oK3ux3FNtbAGf2VRhX5m6">
              Riksdagen ställer sig bakom det som anförs i motionen om att
              se över lagstiftningen avseende dödförklaring och tillkännager
              detta för regeringen.
            </item>
          </list>
        </div>
        <div xml:id="i-TpXJGYDzgjxzNn3Gxckqcs" type="motContent">
          <head xml:id="i-751XjqxrGXJDtUoHKZQg6F" type="h1">
            Motivering
          </head>
          <p xml:id="i-EqpyLSX51fYyg5cdtPzuwG">
            Individer såväl som familjer ska i Sverige åtnjuta stor frihet
            liksom trygghet i livets svårare och mest lyckosamma stunder.
            Moderaternas familjepolitik syftar till att Sverige ska vara ett
            av världens bästa länder för familjen, oavsett hur den ser ut.
            Familjepoli­tiken måste värna värderingar kring individens okränkbara
            rättigheter och jämställdhet. Vi ska ta väl hand om våra barn,
            och människor som längtar efter barn ska välkomnas av samhället
            som föräldrar. Oavsett sexuell läggning ska man ha samma juridiska
            förutsättningar att skaffa barn och ingå äktenskap. Moderaternas
            familjepolitik har också barnens intressen i centrum och ska främja
            ett fungerande socialt skydd för alla barn när familjen inte finns
            eller inte kan ge skydd.
          </p>
          <head xml:id="i-8sZuqsfBn2QtissufpwYvS" type="h2">
            Surrogatmoderskap
          </head>
          <p xml:id="i-4sak1U1Hb8qrcemJkcgyfE">
            Utredningen om olika vägar till föräldraskap landade i slutsatsen
            att surrogatmoderskap inte ska tillåtas i Sverige. Det är olyckligt
            att utredningen när det gäller altruistiskt surrogatmoderskap
            till betydande del argumenterar som om dessa i huvudsak liknar
            och fungerar som kommersiella surrogatmoderskap.
          </p>
          <p xml:id="i-3dJ5rrQPhHoQUdT3GoPtCU">
            Vi har tilltro till att människor kan fatta väl grundade och
            avvägda beslut och ta ansvar för dessa. Vi menar vidare att beslut
            om surrogatmoderskap inte kan antas vara beslut som präglas av
            att de fattas snabbt och oöverlagt under tidspress, utan att beslut
            av denna natur mellan närstående fattas med ömsesidig respekt,
            närhet och kärlek. Vi vet att det finns de som skulle uppskatta
            friheten att kunna hjälpa en nära vän eller anhörig att skaffa
            barn. Moderaterna är öppna för att reglerade surrogatmoderskap
            bör tillåtas i Sverige. Vi hyser stor respekt för komplexiteten
            i frågor som rör assisterad befruktning, inte minst surrogatmoderskap.
            Ett tillåtande av surrogatmoderskap kräver att centrala frågor
            om föräldraskap besvaras.
          </p>
          <p xml:id="i-J5DQpmaL4Z8doZFY1L3viY">
            Det finns också svårigheter med risker för påtryckningar mot
            kvinnor om
          </p>
          <p xml:id="i-MahYmEHn9PpTzSd4mw1KeW">
            Surrogatmoderskap skulle tillåtas. Det är avgörande att säkerställa
            att påtryckningar och tvång inte får förekomma i Sverige. Rätten
            till självbestämmande och informerat
          </p>
          <p xml:id="i-PgNoS4zUKnmTHPRZ8Ruv96">
            samtycke är grundläggande. Det informerade samtycket ställer
            krav på att människor
          </p>
          <p xml:id="i-MXU9t4eABVM75hR7zqyQnX">
            dels får tillräcklig information och kunskap, och dels ska förstå
            denna information innan hon eller han lämnar sitt samtycke. Vid
            ett förfarande med surrogatmoderskap är det centralt att varje
            sådant föregås av en omsorgsfull lämplighetsbedömning. Detta gäller
            både den tilltänkta surrogatmodern och de blivande föräldrarna.
          </p>
          <p xml:id="i-5m2NDPWbBeHzXQb27LmPW9">
            Alla familjer ska kunna vara trygga i Sverige oavsett hur de
            har bildats. Det finns redan i dag många barn runt om i landet
            som är födda genom surrogatmoderskap utomlands. Dagens lagstiftning
            är inte anpassad för de omständigheter som surrogatmoderskap utomlands
            medför, och familjerna möts av en lång rad svårigheter gällande
            till exempel rättsliga oklarheter kring vårdnadshavare, rätt till
            föräldrapenning samt vad som gäller vid sjukdom eller olycksfall.
            Familjerna riskerar att hamna i utdragna och oklara processer
            som innebär oro och otrygghet. De möjligheter som redan finns
            i andra länder att bilda familj genom surrogatmoderskap innebär
            att fler barn i Sverige i framtiden kommer att vara födda på detta
            sätt. Lagstiftningen bör ändras i takt med samhällsutvecklingen
            och anpassas efter den verklighet som människor lever i. Barnen
            finns här redan idag. De bor med sina familjer och växer upp tillsammans
            med sina vänner. De går i förskolan eller skolan och deltar i
            olika fritidsaktiviteter.
          </p>
          <p xml:id="i-QPGpbhJZw6cNAyXiT4geXs">
            Under åren 2007 till 2012 handlade 29 kommuner i Sverige ungefär
            100 ärenden med barn som tillkommit via surrogatarrangemang utomlands.
            Denna takt har därefter troligen ökat ytterligare de senaste åren.
            Migrationsverket har mottagit ungefär ett nytt ärende per vecka
            avseende svenskt medborgarskap gällande barn som tillkommit via
            surrogatmoderskap i andra länder. I betänkandet Olika vägar till
            föräldraskap uttrycks det bland annat att Sverige inte kan anses
            ha något ansvar för barn som tillkommit utomlands om de inte är
            svenska medborgare. Vi delar inte den uppfattningen. Barn som
            tillkommer via surrogatarrangemang utomlands ska ha rätt till
            samma trygghet och rättssäkerhet som andra barn. Det ställer tydliga
            krav på ansvarstagande.
          </p>
          <p xml:id="i-FMXy6zW7ZUq9EnTydRMnWi">
            I sitt remissvar på utredningen gör Statens medicinsk-etiska
            råd en annan analys jämfört med utredningen och drar andra slutsatser.
            De menar att barn som tillkommit utomlands genom surrogatmoderskap
            har gjort det för att svenska medborgare och andra personer med
            hemvist i Sverige försökt finna alternativa vägar att få barn.
            Statens medicinsk-etiska råd uttrycker att de här barnen har en
            stark koppling till Sverige och att den svenska staten bör ta
            ett visst ansvar för vad medborgare gör utomlands. Det genomförda
            surrogatarrangemanget har till syfte att de tilltänkta föräldrarna
            ska ta med sig barnet till hemlandet. Statens medicinsk-etiska
            råd drar slutsatsen att Sverige inte kan frånsäga sig ansvaret
            för dessa barn.
          </p>
          <p xml:id="i-7ADWoj65VDum3fRYyitn3m">
            Lagstiftningen måste förtydligas för att de familjer med barn
            som tillkommit genom surrogatmoderskap och redan i dag finns i
            Sverige ska få en bättre rättslig situation och samma självklara
            trygghet som alla andra familjer.
          </p>
          <p xml:id="i-Ku96sVLpKGP42ecWRTpcQ1">
            Utredningen om olika vägar till föräldraskap föreslår också att
            frysförvaringen för befruktade ägg ska förlängas från fem år till
            tio år. Detta beror i huvudsak på att det dels finns ett behov
            av detta redan i dag, dels på grund av att efterfrågan på ägg
            sannolikt kommer att öka om donation av befruktade ägg tillåts.
          </p>
          <p xml:id="i-WvWyaHmewAhghkqdn64EvN">
            Det är viktigt att slå fast vilka regler som det i detta sammanhang
            ska krävas avseende samtycke från en ägg- respektive spermiedonator.
            Vi menar att nuvarande regler bör kunna gälla även avseende att
            en donators könsceller kan användas tillsammans med en annan donators
            könsceller utan inbördes vetskap. Det är också det som utredningen
            föreslår i och med att den anser att det räcker med att alla donatorer
            får tydlig information om gällande lagstiftning. Utredningens
            förslag att det inte bör vara möjligt för ett samkönat kvinnligt
            par att använda ägg från den ena kvinnan till att åstadkomma en
            graviditet hos den andra kvinnan är viktigt för en genomförandeutredning
            att analysera vidare. Utredningens huvudsakliga motivering är
            att det är medicinska skäl som bör styra.
          </p>
          <p xml:id="i-6536JSgPMdzEEEWT7Km3FS">
            Samtidigt för Statens medicinsk-etiska råd ett resonemang om
            att i tillägg till att medicinska skäl ska styra kan det finns
            skäl att tillåta att ett kvinnligt samkönat par får donera befruktade
            ägg till varandra utan att det är medicinsk motiverat om de själva
            står för vårdkostnaderna och därtill har fått information om detta
            och inser de ökade medicinska riskerna med ett sådant förfarande.
            Detta bör en genomförandeutredning analysera vidare.
          </p>
          <head xml:id="i-NA86nMfq3yAncrpnR6FPP9" type="h2">
            Betänketid vid äktenskapsskillnad
          </head>
          <p xml:id="i-BuS2UnQLVD7gsHBLyrDTQ">
            Bestämmelserna om äktenskapsskillnad infördes under 1970-talet.
            De syftade till att förenkla förfarandet vid skilsmässa. Exempelvis
            är det numer möjligt att få sitt äktenskap upplöst utan att behöva
            uppge någon särskild grund för äktenskapsskillnaden och utan något
            krav på särlevnad. Detta menar vi har varit nödvändiga förändringar
            för att modernisera äktenskapslagstiftningen. Moderaterna anser
            att ytterligare moderni­sering är önskvärd genom att avskaffa
            betänketiden vid skilsmässa i fler fall än idag.
          </p>
          <p xml:id="i-At7TYVfjoNijSkZ4QvyWYX">
            Idag gäller att om båda makar är överens om att äktenskapet skall
            upplösas är huvudregeln att de efter gemensam ansökan har rätt
            till omedelbar äktenskapsskillnad (5 kap. 1 § äktenskapsbalken).
            I följande fall gäller dock att äktenskapsskillnad skall föregås
            av en betänketid på sex månader: 1) betänketid begärs av båda
            makar (5 kap. 1 § äktenskapsbalken), 2) enbart den ena maken vill
            ha äktenskapsskillnad (5 kap. 2 § äktenskapsbalken), 3) någon
            av makarna har rättslig vårdnad om och bor varaktigt tillsammans
            med barn under 16 år. Det saknar härvid betydelse om barnet är
            makarnas gemensamma eller om det enbart är den ena makens barn
            (5 kap. 1 § äktenskapsbalken). Att betänketiden löper ut innebär
            inte att äktenskapsskillnad meddelas per automatik. När betänketiden
            löpt ut måste nämligen ansökan om äktenskapsskillnad fullföljas
            av någon make (5 kap. 3 § äktenskapsbalken).
          </p>
          <p xml:id="i-K7sgRiPdDfwxEefvViWVuz">
            Moderaterna föreslår avskaffad betänketid vid skilsmässa även
            när bara den ena maken begär äktenskapsskillnad och det inte finns
            barn under 16 år med i bilden. Detta skulle ha flera fördelar,
            inte minst i äktenskap där den ena parten utsatts för våld eller
            dylikt. Betänketid riskerar att skapa lidande bland annat i äktenskap
            där den ena parten på olika sätt kränks.
          </p>
          <head xml:id="i-DseGZ3wMVksNTWC7mAEWM8" type="h2">
            Faderskapspresumtion
          </head>
          <p xml:id="i-D2s55ytnxzEe5SZ7y9eR7m">
            Eftersom familjekonstellationer kan se olika ut bör politiken
            anpassas efter det. Därför bör dagens faderskapspresumtion likställa
            samboskap med giftermål. Dessutom bör lagstiftningen göras könsneutral.
            När en kvinna i ett samkönat par får barn genom assisterad befruktning
            kan hennes maka, registrerade partner eller sambo inte bli förälder
            i lagens mening innan föräldraskapet fastställts. Det innebär
            att man som förälder kan hamna i en situation utan rättigheter
            då man inte kan begära föräldra­penning, delad vårdnad vid separation
            etc. Föräldraskapet bör därför slås fast så tidigt som möjligt.
          </p>
          <p xml:id="i-4LUztFkbJprjb6wnmYyibW">
            Därför bör det ses över hur lagstiftningen kan förändras så att
            förfarandet för anmälan av föräldraskap kan förenklas. Det vore
            också önskvärt att kunna göra föräldraskapsbekräftelse redan innan
            ett barn är fött. Detta bör gälla såväl för olikkönade som samkönade
            par, oavsett om dessa är gifta eller inte. Riksdagen har tidigare
            fattat beslut om att regeringen ska se över frågan, och det är
            nu tid att ta fram ett förslag som förenklar fastställelse av
            föräldraskap.
          </p>
          <head xml:id="i-CW4ZHMjPPSbi82C9KjTvNf" type="h2">
            En modern vårdnadslagstiftning
          </head>
          <p xml:id="i-L9pmzyyVZhRMMho4i2axVq">
            I så stor utsträckning som möjligt ska alla barn ges likvärdiga
            förutsättningar att utifrån sina egna möjligheter forma sina egna
            liv. De allra flesta separationer där barn är inblandade sker
            utan några större konflikter mellan föräldrarna, men tyvärr har
            vi de senaste åren sett att antalet vårdnadstvister ökat. Antalet
            vårdnadstvister har, sett över ett decennium, mer än fördubblats.
            År 2006 var antalet vårdnadstvister 2 822 – år 2015 var motsvarande
            siffra 4 166, en ökning med 48 procent. Även karaktären på vårdnads­tvisterna
            har förändrats. Förutom vårdnadstvister har de ökade separationerna
            lett till nya familjekonstellationer och det har blivit mycket
            vanligt att barn bor växelvis hos föräldrarna, vilket bl.a. fått
            konsekvenser för underhållet.
          </p>
          <p xml:id="i-7Vb6R7u5utdFCanutEyvx7">
            Vårdnadstvister är svåra för samtliga inblandande, men i synnerhet
            för barnen. Det är Moderaternas utgångspunkt att barnets bästa
            alltid kommer i första rummet. Ur det perspektivet tillsatte alliansregeringen
            Vårdnadsutredningen (SOU 2017:6) för att utvärdera 2006 års vårdnadsreform.
            Utredningen finner att 2006 års vårdnadsreform till största del
            har fallit väl ut, men att det finns skäl för vissa ändringar
            i lagstiftningen, för att undvika att barn far illa av föräldrarnas
            skiljaktigheter.
          </p>
          <p xml:id="i-NZ2TvbCrU4KWj1QipYHxHE">
            Flera av dessa förslag är intressanta och Moderaterna har tagit
            fasta på dem och har dessutom gjort vissa andra överväganden avseende
            hur vårdnadslagstiftningen kan moderniseras:
          </p>
          <list xml:id="i-AZ3wMgJ6EJXAm7GEsdNUT1" style="ul">
            <item xml:id="i-294veDvjM69VYFK2tAW4f5">
              Möjligheterna för att föräldrar som överväger att inleda en tvist
              om vårdnad, boende eller umgänge med sitt barn ska först kunna
              vända sig till sakkunnig person för att få information om vad
              en domstolsprocess innebär, alternativa sätt att lösa konflikten
              och erbjudas stöd och hjälp i annan form.
            </item>
            <item xml:id="i-PpFYB7RDpwCEcb3buCAjkU">
              I samband med vårdnadstvist bör det övervägas om en medlare också
              ska kopplas till tvisten.
            </item>
            <item xml:id="i-CNwJCURjXYbE9stZrch261">
              Se över möjligheterna för ändringar i socialtjänstlagen, i syfte
              att ge socialtjänsten bättre verktyg för att undvika att vårdnadstvister
              går till domstol.
            </item>
            <item xml:id="i-C9mZ8JK3Mm87vzQwnHcpp8">
              Barnet ska få rätt till relevant information och rätt att komma
              till tals i olika instanser som hanterar vårdnadstvister, även
              om samtycke saknas från en vårdnads­havare.
            </item>
            <item xml:id="i-PkV4GvwQ9kZHPg8B7k2anE">
              Det bör göras en översyn av hur nära anhöriga, men som saknar
              rätt till umgänge med ett barn, ska kunna få bättre möjligheter
              att umgås med barnet. Det kan röra sig om mor- eller farföräldrar,
              ”bonusföräldrar” eller andra anhöriga som är viktiga för barnets
              utveckling.
            </item>
          </list>
          <head xml:id="i-HmK3vL5sJWqZDaTXf3cSyA" type="h2">
            Rätt till arv
          </head>
          <p xml:id="i-5C1rx58mLRac151VuuG81w">
            Det finns tre grunder för arvsrätt, för det första blodsband
            (i första hand bröstarvingar), för det andra äktenskapet och det
            tredje är testamente. Den ekonomiska utvecklingen, individens
            frihet och nya familjekonstellationer gör att förutsättningarna
            för arvsrätten idag är väldigt annorlunda jämfört med när den
            upprättades. Med tanke på dagens förändrade situation i förhållande
            till när arvsrätten upprättades, finns det skäl för att utvärdera
            de gällande reglerna och utreda om de kan behöva moderniseras.
            Vi vill bland annat göra en översyn av följande frågor:
          </p>
          <list xml:id="i-2QaE9gbRpgU9DdKJQEJcmb" style="ul">
            <item xml:id="i-6Hs9SKVTKuJun5D2BRkkRM">
              Reglerna för särkullsbarn i förhållande till efterlevande makes
              rätt till arv och de konflikter som kan uppstå sådana situationer
              bör utredas.
            </item>
            <item xml:id="i-G835xzc9kzG699HyPtSJrX">
              Bodelningsprocessen bör också kunna effektiviseras och göras
              snabbare.
            </item>
          </list>
          <head xml:id="i-4qUDaFQoA8tkHEyuk24fYH" type="h2">
            Frivilligt testamentesregister
          </head>
          <p xml:id="i-P4TyA3gCa7DgQyPPi3qVMc">
            Testamenten är ett utmärkt sätt att tillgodose att arv fördelas
            på ett sätt som testatorn har haft för avsikt. Dock finns det
            risk att testamenten går förlorade och att kvarlåtenskapen därmed
            inte fördelas enligt testatorns önskemål. Ur det perspektivet
            bör det övervägas om ett frivilligt, avgiftsfinansierat testamentesregister
            i offentlig regi ska upprättas.
          </p>
          <head xml:id="i-5MFr4rmp1LNi2Jvi8vfmUh" type="h2">
            Dödförklaring
          </head>
          <p xml:id="i-EWu4YoCmMYJrguXb3stkmV">
            Svenska myndigheter tillerkänner inte bevisvärdet för vissa länders
            handlingar avseende dödförklaringar. Det innebär att dödförklaring
            inte görs och att dödsfallet därmed inte heller registreras i
            folkbokföringen. Följden av det är att efterlevande kan försättas
            i en situation som inte är hållbar, bland annat genom att bodelning
            inte kan genomföras. Av det skälet bör lagstiftningen avseende
            dödförklaring ses över.
          </p>
        </div>
        <div xml:id="i-TPNTWzFzSxet8ExDiYFmE8" type="motSignatures">
          <list xml:id="i-9QrmCLtFXZtySf9KDxzktW">
            <item xml:id="i-8tRrC8t211auD3rh3yefQh" who="i-TigPaPfe7eBTgfMXr1phgo">
              Mats Green (M)
            </item>
            <item xml:id="i-5UNADRnZ3jc4qGj88ij4vQ" who="i-LGuxQcep33nPWKPbzHtqsR">
              Cecilie Tenfjord Toftby (M)
            </item>
            <item xml:id="i-9nwMZ9a3gHVExj3PPT44P6" who="i-4fjwccvGrtcBzgdzdxhXhs">
              Jörgen Warborn (M)
            </item>
            <item xml:id="i-4nodfaDRs73xD2H5MUnJ95" who="i-8LDEcfmJoNdnZMCPvSjiNu">
              Lars Beckman (M)
            </item>
            <item xml:id="i-33uR46u4wGrRDT3ycWJ8Y3" who="i-5kLPqJYKuXdEi7mU2QqyGZ">
              Maria Stockhaus (M)
            </item>
          </list>
        </div>
      </div>
    </body>
  </text>
</TEI>
