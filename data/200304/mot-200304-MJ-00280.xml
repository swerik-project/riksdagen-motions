<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0280/mot_200304_MJ_0280-0001.pdf"/>
      <div type="motHeader" xml:id="i-NeBVJHDGR944kHGKR3Fsw6">
        <div type="motTitle" xml:id="i-66osmhDqrNyCHzNHDjxjrr"/>
        <div type="motSubmissionInfo" xml:id="i-JbJREzF9tNxuQezuaKsdzk"/>
      </div>
      <div type="motBody" xml:id="i-9KDYSZCcatjnfAQPUFjaEN">
        <div xml:id="i-MzgfDG5HMYyB26kHF39YfP">
          <p xml:id="i-H2bVHAG6CWy7K3CWQKRXHD">
            2003/04 mnr: MJ280 pnr: c480
          </p>
          <p xml:id="i-MYayyubPCmfHErdjaMAc8Z">
            Motion till riksdagen 2003/04:MJ280
          </p>
          <p xml:id="i-WJnwqTRhhyxmZKkt85Z42P">
            av Eskil Erlandsson och Sven Bergström (c)
          </p>
          <p xml:id="i-7mupDfvTs2E53bvKeHP829">
            Avveckling av bly i jaktammunition
          </p>
          <p xml:id="i-RzQq22irbsJRNMb8827CwD">
            Förslag till riksdagsbeslut
          </p>
          <p xml:id="i-SgDcNx47xgoU1iEZvpB1X5">
            Riksdagen tillkännager för regeringen som sin mening vad i motionen
            anförs om att ikraftträdandet av beslut om förbud mot användning
            av bly i ammunition får anstå i avvaktan på pågående utredningar/under-
            sökningar då det i dag saknas fullgoda alternativ.
          </p>
          <p xml:id="i-7m1R4gg797tUufzLmCX84F">
            Motivering
          </p>
          <p xml:id="i-PHdABpZUiB8GHtVFZfUUmf">
            Riksdagens och regeringens tidigare ställningstagande och beslut
            i frågan om avvecklingen av blyad jaktammunition innebär att det
            sedan 1 juli 2002 råder ett förbud mot användning av hagelammunition
            innehållande bly dels vid jakt i våtmarker, dels vid lerduveskytte,
            undantaget övning och tävling i sportskyttegrenarna trap, dubbeltrap,
            skeet och automattrap. Den 1 januari 2004 inträder ett förbud
            mot användningen av blyad ammunition vid jaktstigskytte och den
            1 januari 2005 vid allt lerduveskytte. Slutligen den 1 januari
            2006 vid all hageljakt och den 1 januari 2008 vid all jakt och
            skytte med kulammunition. Bly är en mjuk metall med hög täthet
            vilket bland annat innebär att den är i det närmaste perfekt som
            jaktammunition. Den höga anslagsenergin i kombination med ammunitionens
            förmåga att avlämna energin i djurkroppen har betydelse för att
            orsaka ett så effektivt dödande som möjligt. Mjukheten innebär
            dessutom mindre risk för rikoschetter (att kulan studsar). Bly
            förekommer i olika former naturligt i jordskorpan och är förhållandevis
            lättillgängligt. Bly är en mycket stabil metall vilket t.ex. innebär
            att en färsk snittyta på metallen snabbt överdrags av en skyddande
            hinna av oxid, sulfat eller karbonat som förhindrar fortsatt oxidation.
            Bly i fast form ger således under normala förhållanden inga negativa
            effekter på miljön. I två avseenden finns det dock anledning att
            vara försiktig med användning av blyad ammunition då det kan innebära
            direkta miljöproblem. Dels när det
          </p>
          <pb facs="riksdagen-motions-pdf/data/200304/mot_200304_MJ_0280/mot_200304_MJ_0280-0002.pdf"/>
          <p xml:id="i-KWH68L2J3VfKnFMTqELkzq">
            2003/04:MJ280
          </p>
          <p xml:id="i-GskVuJzUgJYgPW4ZN1UVsP">
            gäller höga koncentrationer i försurade områden, dels när det
            gäller blyhagel i våtmarker.
          </p>
          <p xml:id="i-Lk4vAAxhji2Hhaf6vfwzSk">
            Våtmarker
          </p>
          <p xml:id="i-764QBcDcrpGfPjAqPEMs11">
            Våtmarksförbudet är välgrundat då blyhagel i våtmarker innebär
            att sjöfåglar under födosöket inte sällan plockar i sig hagel
            med åtföljande risk för blyförgiftning. Fåglarnas muskelmage i
            kombination med kraftiga magsyror innebär att blyet görs tillgängligt
            i kroppen, vilket medför att redan enstaka blyhagel kan orsaka
            förgiftning som leder till döden. Här finns en bred gemensam uppfattning,
            såväl nationellt som internationellt, om behovet av ett blyhagelförbud
            i våtmarker.
          </p>
          <p xml:id="i-EMP1zvyH3TE565REMr7AzU">
            Fastmark (ej våtmarker)
          </p>
          <p xml:id="i-EfB8kbyJkhq28LxRRTwpou">
            En sur miljö — lågt ph-värde — innebär att viss urlakning skulle
            kunna ske med ökad risk för negativa effekter på naturen. Några
            enstaka studier på detta har gjorts i anslutning till skjutbanor,
            dock utan att man kunnat påvisa negativa effekter på vegetation
            eller organismer. Det råder en bred uppfattning bland experter
            på geovetenskap etc. att bly i fast form på fast mark inte innebär
            något egentligt miljöproblem och således inte behöver åtgärdas
            eller beläggas med särskilda förbud. Även om inget hittills har
            pekat på att bly på fastmark är ett miljöproblem pågår det på
            olika håll studier och utredningar om blyets effekter på miljön.
            Korrosionsinstitutet genomför en långtidsstudie som preliminärt
            indikerar att det inte finns stöd för uppfattningen att fast bly
            skulle påverka omgivningen negativt. Vidare kommer kemikalieinspektionen
            inom kort att tillsätta en analysgrupp för att titta närmare på
            blyproblematiken. Inom EU finns det i dagsläget ingen kunskap
            eller enhetlig uppfattning om att bly utanför våtmarker kräver
            särskilda åtgärder. Däremot har man för avsikt att påbörja en
            utredning om kemikaliers inverkan på miljön. Där kommer man även
            att studera ev. effekter av bly — även om bly inte ska betraktas
            som en kemikalie. Internationellt sett har man överhuvudtaget
            varken övervägt eller reglerat användningen av blyad kulammunition.
            Grunden för ett förbud mot användning av blyad ammunition måste
            naturligtvis vara att det finns ett miljömässigt behov. Det är
            påvisat när det gäller våtmarker och det kan tänkas uppstå när
            det gäller höga blykoncentrationer i kraftigt försurade miljöer.
            Vad gäller det sistnämnda kan sägas att detta i kombination med
            att det finns ett fullgott alternativ till blyhagel vid lerduveskytte
            i form av = stålhagel innebär = att ”försiktighetsprincipen” kan
            få råda. Genom detta förbud har man samtidigt reducerat den totala
            blyspridningen från jakt och skytte med minst 60 96. Våtmarksförbudet
            innebär en ytterligare reducering med ca 15 20 .
          </p>
          <pb facs="riksdagen-motions-pdf/data/200304/mot_200304_MJ_0280/mot_200304_MJ_0280-0003.pdf"/>
          <p xml:id="i-J4C2SpkFaVLX8dVqRaw3p8">
            En övergång till blyfri ammunition vid jakt och skytte i andra
            fall än när det gäller jakt i våtmarker och lerduveskytte kan
            inte genomföras utan mycket stora problem då det saknas fullgoda
            alternativ. Detta i belysningen av att man inte kan påvisa några
            negativa effekter i miljön samt att det pågår utredningar, såväl
            nationellt som internationellt, om eventuella effekter av bly
            i fast form innebär att ifrågavarande förbud bör anstå.
          </p>
          <p xml:id="i-W7QhKKfTLxh19aNu7Z3pS4">
            Stockholm den 1 oktober 2003
          </p>
          <p xml:id="i-FkkNFEaF6HWE4ndNULvXHZ">
            Eskil Erlandsson (c) Sven Bergström (c)
          </p>
          <p xml:id="i-KL9nzcHNpERUe5KWSg8mmt">
            2003/04:MJ280
          </p>
        </div>
      </div>
    </body>
  </text>
</TEI>
