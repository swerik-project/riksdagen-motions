<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__fk__48/mot_1915__fk__48-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 48. 5
          </p>
          <p>
            Nr 48.
          </p>
          <p>
            Av herr Rosén, om anslag till anläggning av enklare ulfartsvägar
            i de tre nordligaste länen.
          </p>
          <p>
            I en av mig vid 1914 års första riksdag väckt, men ej slutbehandlad
            motion, nr 75, som förnyades vid senare riksdagen samma år, framhölls
            nödvändigheten av åtgärders vidtagande för tillgodoseende inom
            överskådlig tid av det mest trängande behovet av utfartsvägar
            särskilt inom övre Norrland. Ifrågavarande motion avslogs av första
            kammaren, på hem- ställan av dess andra tillfälliga utskott, med
            61 röster mot 48. Minori- teten röstade för bifall till ett av
            mig framställt yrkande »om utredning angående de olika vägtyper,
            som kunna komma till användning för ett snart tillgodoseende av
            det mest trängande behovet av vägar, särskilt i övre Norrland&gt;.
            Enligt förljudande lärer vägkommissionen inom närmaste tiden komma
            att avlämna sitt betänkande. Av vad som redan meddelats rörande
            det- samma synes framgå, att ingen uppmärksamhet ägnats åt den
            särskilt för en mycket stor del av den norrländska befolkningen
            synnerligen viktiga frågan om beredande av utfartsvägar. I min
            ifrågavarande motion har anförts åtskilliga exempel som visa under
            vilka svårigheter dessa under vissa årstider fullständigt isolerade
            människor kämpa. Dessa exempel voro till övervägande del hämtade
            från Västerbottens lappmark. Men även från det lyckligare lottade
            kustlandet kunna anföras bevis som ådagalägga att något måste
            göras. Det är nio år sedan stakning och undersökning verkställdes
            för en landsväg mellan Tväråbäck (mötesplats på norra stambanan
            norr om Vännäs) och Ytterödå i Umeå landsförsamling, men ingen
            väg har kommit till stånd. En jordbrukare, som är bosatt i en
            av de utefter nämnda linje belägna byarna, har i brev skildrat
            befolkningens bekymmer och anför bland annat:
          </p>
          <p>
            a ww
          </p>
          <pb facs="riksdagen-motions-pdf/data/1915/mot_1915__fk__48/mot_1915__fk__48-002.pdf"/>
          <p>
            6 Motioner i Första kammaren, Nr 48.
          </p>
          <p>
            » Värst är det när någon på sommaren blir så allvarligt sjuk
            att läkare eller lasarettsvård måste anlitas. Då måste man vanligen
            skjutsa den sjuke på s. k. »släpar». Det vill säga: man binder
            en låda på en kälke och placerar den sjuke i lådan. Eller också
            binder man ena ändan av en stege på kälken, medan man låter den
            andra ändan gå på släp, och binder så fast den sjuke ovanpå stegen.
            En sådan färd kan stundom te sig både ömklig och löjlig, men bekväm
            är den inte. Om vederbörande själva finge pröva på en sådan färd
            då de äro sjuka, torde de mindre undra på att de väglösa allt
            högljuddare börja ropa på väg, då kanske de gjorde sig större
            flit om att åtminstone lite skyndsammare behandla frågorna.» Han
            meddelar vidare att jordbruk och kreatursskötsel, trots dessa
            olidliga vägförhållanden, under senare tiden väsentligt förbättrats
            tack vare upplysningsarbetet, men de svårigheter under vilka man
            kämpar göra, att en liter mjölk icke inbringar mer än 6 å 7 öre,
            ehuru man får betala lika mycket för den lejda arbetskraften som
            de, vilka få 10 å 12 öre för sin mjölk. Befolkningen anser att
            den landsvägsbyggnad, som är avsedd att utföras, är »ett onödigt
            slöseri», då man är tillfredsställd med en enklare väg. &gt;»Huvudsaken
            är att den blir fort färdig.» De utfartsvägar, som i första hand
            erfordras, kunna byggas mycket enkla. Norrländska bolag ha anlagt
            vägar över sina domäner för 25 öre metern, av vilka en del kunna
            befaras med automobil. Domänstyrelsen har enligt 1912 års berättelse
            byggt utfartsvägar för bevakningspersonalen och lägenhetsinnehavare
            i kronoskogarna inom Norrbottens län för ett medelpris av 19 öre
            metern. Sådana vägar hava även anlagts på krono- marker i södra
            Sverge, och enligt samma berättelse uppgick medelpriset för domänstyrelsens
            vägbyggnader inom hela riket till 65 öre per meter. Den av statens
            järnvägsbyggnader för mer än tjugo år sedan anlagda s. k. materialvägen
            utmed vissa sträckor av norra stambanan, vilken underhålles av
            vägdistrikten, användes alltjämt av ortsbefolkningen. Denna väg,
            som i anläggning ej torde ha kostat mer än omkring 50 öre per
            meter, har på sina ställen mindre bredd än två meter, men densamma
            befinner sig i mycket gott stånd, vilket torde bestyrkas därav,
            att vid färd med en 35 hkr. automobil medelhastigheten kunde utan
            någon som helst olägenhet uppdrivas till 29 kilometer i timmen
            på en sträcka av en mil. Då de erforderliga utfartsvägarna icke
            äro avsedda för automobil- trafik är det uppenbart att befolkningen
            i de orter, som sakna alla kom- munikationer, bliva ganska väl
            tillgodosedda genom vägar av så enkel
          </p>
          <pb facs="riksdagen-motions-pdf/data/1915/mot_1915__fk__48/mot_1915__fk__48-003.pdf"/>
          <p>
            Motioner i Första kammaren, Nr 48. 7
          </p>
          <p>
            beskaffenhet som den åsyftade materialvägen. Det är också till
            skapandet av sådana vägar, vilka framdeles, om så erfordras, kunna
            förbättras, som folket behöver skyndsam hjälp. Sådana vägbyggnader
            hava den stora för- delen att de fylla nästan samma ändamål som
            landsvägar, men kräva blott en bråkdel av den kostnad, som de
            senare. För befolkningen är det givet- vis värdefullare att ha
            en dålig väg än ingen väg alls. Härtill kommer, att det i dessa
            tider mer än någonsin är en tvingande nödvändighet att söka hindra
            den landsbygdens avfolkning, som pågår, samt att förebygga emigrationen,
            och i detta avseende är det min över- tygelse att kommunikationsväsendets
            utbredning är en av de verksammaste åtgärderna. Norrlands kommuner
            äro i allmänhet så tyngda av skatter och väg- underhåll, att de
            ej själva förmå bygga dessa utfartsvägar. Kunde däre- mot statsanslag
            påräknas, skulle befolkningen i de byar, som lyckliggöras av anslag,
            utan tvivel åtaga sig vägarbetets utförande för ett ytterst billigt
            pris. Västerbottens läns landsting har under några år beviljat
            5,000 kronor till utfartsvägar, vilka medel fördelats i smärre
            belopp. Så har exempelvis en by, som räknar sju eller åtta hemmansägare,
            anlagt en omkring 8 kilometer lång utfartsväg för ett anslag av
            800 kronor eller omkring 10 öre per meter. Den terräng vägen genomlöper,
            är dock synner- ligen lätt. Men med denna väg, som hemmansägarna
            själva byggt, äro de dock tillfredsställda, ty de kunna nu komma
            fram till kyrkbyn med häst och åkdon även vid barmark, vilket
            förr var en omöjlighet. Lands- tinget är emellertid så tyngt av
            utgifter och landstingsskatten är så hög, att därifrån under nuvarande
            förhållanden icke kan påräknas ytterligare anslag för väganläggningar.
            Med beräkning av ett medelpris av 60 öre per meter, eller samma
            pris som de genom domänstyrelsens försorg anlagda utfartsvägarna
            betingat, skulle för ett statsanslag av 250,000 kronor en sammanlagd
            längd av omkring 400 kilometer väg erhållas. Genom ett sådant
            anslag under några år framåt skulle den oerhörda brist på vägar,
            som för närvarande förefinnes, väsentligen avhjälpas. Många av
            de vägar, vilka föreslagits att byggas såsom landsvägar skulle
            nämligen, åtminstone till en början, kunna ersättas med enkla
            utfartsvägar, och därest trafiken framdeles ökas i sådan omfattning,
            att en förbättring eller ombyggnad av vägen är be- hövlig, kan
            detta ske utan allt för stora kostnader. Den nuvaraude kust- landsvägen
            har ursprungligen varit en skogsstig, vilken så småningom förbättrats
            och är numera, frånsett de många och ofta omotiverade krökarna,
          </p>
          <pb facs="riksdagen-motions-pdf/data/1915/mot_1915__fk__48/mot_1915__fk__48-004.pdf"/>
          <p>
            8 Motioner i Första kammaren, Nr 48.
          </p>
          <p>
            en förträfflig väg. Skall den stora vägbristen avhjälpas genom
            anläggning av landsvägar och enklare vägar enligt nu använda typer,
            kommer detta att kräva en högst betydande ökning av de anslag,
            som för närvarande utgå, därest nu levande generation skall få
            någon nytta av dessa kommu- nikationsleder. Övertygad som jag
            är därom, att statsmakterna behjärta denna livs- fråga för Norrlands
            jordbrukande befolkning, vågar jag hemställa,
          </p>
          <p>
            att riksdagen måtte ställa till Kungl. Maj:ts för- fogande ett
            extra anslag av 250,000 kronor för 1916 till anläggning av enklare
            utfartsvägar i Norrbottens, Västerbottens och Jämtlands län.
          </p>
          <p>
            Stockholm 23 januari 1915. Gustav Rosén.
          </p>
          <p>
            Stockholm 1915. Kungl. Hofboktr. Iduns Tryckeri-A.-B.
          </p>
        </div>
      </div>
    </body>
  </text>
</TEI>
