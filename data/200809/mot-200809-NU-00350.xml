<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00350">
  <teiHeader>
    <fileDesc>
      <titleStmt>
        <title>Skärgårdens utveckling</title>
        <author corresp="i-43NmWWYd8vEgZrkoXWWCXx">av Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärgårdens utveckling</title>
          <idno type="rdwebb">GW02N350</idno>
          <rs type="number">N350</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N350/text</ref>
          <ref type="dokument_url_html">http://data.riksdagen.se/dokument/GW02N350</ref>
          <ref type="dokumentstatus_url_xml">http://data.riksdagen.se/dokumentstatus/GW02N350</ref>
          <ref type="doc">http://data.riksdagen.se/fil/9E2BC2C1-647A-441A-9F66-F5EF1529395C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JbVWWp51PmztzEzxqjgDZg" type="signed"/>
        <correspContext corresp="i-JbVWWp51PmztzEzxqjgDZg">
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-7iaLKtPLirtaNzxeoYZ7XF" type="numbering">
          <date when="2008-10-07"/>
        </correspAction>
        <correspAction xml:id="i-FkvZ23Ao1zdn4jrAStzSYg" type="submission">
          <date when="2008-10-06"/>
        </correspAction>
        <correspAction xml:id="i-LVHnhnKhxbrrriDnB55uwo" type="transfer">
          <date when="2008-10-03"/>
        </correspAction>
        <correspAction xml:id="i-GQu1xGEYqsGgEsh8VsWNrd" type="assigned"/>
        <correspContext corresp="i-GQu1xGEYqsGgEsh8VsWNrd">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7q2GrPE8FvJPKba3ezs6da" type="motBody">
        <div xml:id="i-4nCWDFDNCq81KXFYh1HcGK" type="motProposal" subtype="förslag">
          <head xml:id="i-8M4tKpYL7Z6UCCCXZKJbTx">
            Förslag till riksdagsbeslut
          </head>
          <list xml:id="i-HFy19CmsnNSKJiSiVxrSev" style="ol">
            <item xml:id="i-P1r5S8Y2pPzPacghVaWEVw">
              Riksdagen tillkännager för regeringen som sin mening vad som
              anförs i motionen om behovet av en samlad politik för utveckling
              av de svenska skärgårdsområdena.
            </item>
            <item xml:id="i-85v5uD2u4wurQkgZGcZ2Uv">
              Riksdagen tillkännager för regeringen som sin mening vad som
              anförs i motionen om länsstyrelsernas roll i de regionala genomförandestrategierna
              inom landsbygdsprogrammet. 1
            </item>
            <item xml:id="i-X3AdKnV9mYWsoeD4cd6kMC">
              Riksdagen tillkännager för regeringen som sin mening vad som
              anförs i motionen om att se över lagen när det gäller tredimensionell
              fastighetsindelning. 2
            </item>
            <item xml:id="i-DgejYCYngewdgTvt9ffvq3">
              Riksdagen tillkännager för regeringen som sin mening vad som
              anförs i motionen om kommunikationer och social service i skärgården.
            </item>
          </list>
          <p xml:id="i-KkYc7Y52j1Sd17y8SDJY5R">
            1 Yrkande 2 hänvisat till MJU.
          </p>
          <p xml:id="i-BYuGRZ3dHKUndkZfmNzmae">
            2 Yrkande 3 hänvisat till CU.
          </p>
        </div>
        <div xml:id="i-Cx5Nv5HTSinFk6PfhXXeZY" type="motContent">
          <head xml:id="i-PQ2FEwHMv26gEnQCPsSmoc" type="h1">
            Bakgrund
          </head>
          <p xml:id="i-8SKqh2BAfoWxL6w9ecWjfi">
            Den svenska skärgården står för unika naturvärden och är oersättlig
            för människor, såväl bofasta som besökande. Det finns idag en
            berättigad oro över att sådana värden riskerar att gå till spillo.
            Utvecklingen i landets skärgårdsregioner skiljer sig åt. De storstadsnära
            skärgårdarna står idag för den befolkningsökning som sker i skärgården.
            I övriga skärgårdsregioner minskar befolkningen. Det behövs en
            aktiv och sammanhållen skärgårdspolitik som innebär att olika
            myndigheter ser skärgårdarna som en resurs i det kommunala och
            regionala utvecklingsarbetet.
          </p>
          <head xml:id="i-96D5mReTYp6AuyuFhdHWQt" type="h1">
            EU-programmens betydelse för näringslivet
          </head>
          <p xml:id="i-5cKWyzgD7132Ad2tHTn5hN">
            Glesbygdsverkets uppföljning av programmet mål 2 Öarna 20002006
            visar att målen har nåtts med råge. Totalt har 600 nya företag
            startats, 1 000 nya arbetstillfällen skapats och 800 jobb bevarats.
            Insatserna från programmet har haft stor betydelse och bestående
            effekter för utvecklingen i skärgårdarna. Glesbygdsverket har
            identifierat framgångsfaktorer under uppföljningsarbetet.
          </p>
          <list xml:id="i-Fo1hGpw71zoAXhwrTz5xXH" style="ul">
            <item xml:id="i-ScBLxW4HKdfp41DxSGfXmo">
              Samverkan och förankring är de faktorer som betyder mest för
              ett lyckat skärgårdsprojekt.
            </item>
            <item xml:id="i-8SsBt9MaRF6XCkUWEG7azR">
              Det avgörande är inte själva projektet, utan vad projektet ska
              åstadkomma efter projektperiodens slut. Det innebär fokus på långsiktiga
              projekt.
            </item>
            <item xml:id="i-VAuc9vVvut35t2WAVS8F5K">
              Kommunernas viktiga roll, inte bara som medfinansiärer utan också
              som pådrivande aktörer. En nyckel till framgång är att se skärgårdarna
              som en resurs och integrera dem i kommunalt och regionaltutvecklingsarbete.
            </item>
          </list>
          <p xml:id="i-JjiZjj2LSdcRBTEF85SraU">
            Under den nya programperioden 20072013 kommer skärgårdarna inte
            längre att omfattas av ett eget program. Skärgårdsutvecklingen
            ska i första hand stödjas inom landsbygdsprogrammet. Vad som ska
            prioriteras avgörs i varje län med länsstyrelsen som ansvarig
            aktör. Det har framkommit farhågor att skärgårdarnas möjligheter
            och problem därmed riskerar att bli bortglömda. Glesbygdsverket
            konstaterar att skärgårdsfrågorna är tämligen anonyma i de regionala
            genomförandestrategierna.
          </p>
          <p xml:id="i-UiKVoq1oir7WhnE35XCstN">
            Konkreta insatser eller prioriteringar förekommer sällan. Även
            från Skärgårdarnas Riksförbund tror man att det är till skärgårdarnas
            nackdel att ansvar och pengar delats ut på varje län. Det medför
            att alla får, kan och kommer att göra olika bedömningar. Personer
            på länsstyrelserna som ska hantera landsbygdsprogrammen måste
            få information och utbildning.
          </p>
          <head xml:id="i-5Th2LAtKaa3ucVCwqgXAmK" type="h1">
            Boendet
          </head>
          <p xml:id="i-8DJeXAExfkBi73AkTeahLd">
            För att kust- och skärgårdssamhällena långsiktigt ska kunna överleva
            som rekreationsområden krävs också en bofast befolkning året runt.
            Samspelet mellan fritidsboende och åretruntboende är oerhört viktigt
            och av stor betydelse för att dessa samhällen ska leva året runt.
            Det finns dock en brytpunkt i förhållandet mellan fritidsboende
            och åretruntboende. Är övervägande delen fritidsboende saknas
            underlag för den service som en kommuninnevånare kan kräva, t.ex.
            skola och affär. Den långsiktiga utvecklingen försämras om alltfler
            samhällen utefter våra kuster tillåts bli spöksamhällen. Kommunerna
            måste arbeta mer aktivt med att ta fram fler tomter på redan bebodda
            kustsamhällen och öar där det finns tomtmark kvar. Regeringen
            arbetar för att möjliggöra fler boendeformer och planerar ett
            införande av ägarlägenheter till våren 2009. I samband med detta
            bör också lagen om tredimensionell fastighetsindelning (3 D) ses
            över. Möjligheten att de som juridiskt benämns småhus skulle kunna
            delas upp i två mindre fastigheter skulle underlätta för äldre
            och ensamstående att bo kvar i skärgården trots begränsade resurser.
            Det borde också vara ett attraktivt boende när alternativa bostäder
            såsom hyresrätter saknas. Regeringen bör utvidga förslaget om
            ägarlägenheter till att även gälla småhus.
          </p>
          <head xml:id="i-8Ae9t2c35UcptQgUnMYS51" type="h1">
            Vistelsebegreppet
          </head>
          <p xml:id="i-SUQx5WgvWDiXhcm9dLsdv">
            Socialtjänstens vistelsebegrepp när det gäller rätten till hemtjänst
            fungerar bra utom när det gäller förhållandet semesterkommunernas
            ansvar gentemot hemkommunernas ansvar. Den sociala dumpning som
            förekommer när vissa hemkommuner uppmanar sina vårdtagare att
            först resa iväg till semesterkommunen och vid ankomsten ansöka
            om bistånd är i högsta grad ovärdigt. Tyvärr är det i vissa fall
            satt i system av ekonomiska skäl. Förlorarna är främst vårdtagarna,
            men även sommarkommunernas hemtjänstpersonal som utsätts för oplanerade
            vårdinsatser.
          </p>
          <p xml:id="i-EUTu1RKEx5zBF2mhyCVgcG">
            Semesterkommunerna måste ha rimliga villkor, och möjligheten
            att upprätta ekonomiska avtal med hemkommunerna ska vara ett led
            i en planerad sommarvistelse för personer med beviljat bistånd.
            Det är positivt att regeringen tillsatt en utredning om vistelsebegreppet
            som ska redovisas i april 2009.
          </p>
          <head xml:id="i-WZH8SMgzPPHkrnMvBu3FiW" type="h1">
            Tillgången till social service
          </head>
          <p xml:id="i-QWTMkmCg1kawQConTCqjW6">
            Levande skärgårdssamhällen förutsätter också att de boendes hälsa
            och tillgång till social service beaktas. Det måste vara möjligt
            för barnfamiljer och äldre att bo i skärgården med tillgång till
            barnomsorg, skola samt vård- och omsorgsinsatser. Välfärdspolitiken
            måste utgå från individens och familjens behov och inte från geografin.
            Likaså förutsätter ett socialt och kulturellt utvecklande fritidsboende
            att det finns fastboende. Att verka för bättre utvecklingsmöjligheter
            för åretruntboende är i grunden viktigt för alla som bor där,
            året runt eller bara delvis. En möjlighet är den moderna informationstekniken
            som öppnar många nya möjligheter till försörjning och också ger
            möjlighet att utveckla och behålla de för svenska skärgårdar viktiga
            statliga verksamheterna.
          </p>
          <p xml:id="i-KWAkv2K1UhQyug3PeSMSYz">
            Enligt Skärgårdarnas Riksförbund finns det en möjlighet för kommuner
            att stärka de små skolorna. Det kan ibland räcka med små insatser
            som att skapa en ökad stimulans genom aktiva nätverk mellan små
            skolor på kusten. Genom att använda ny teknik är inte alltid det
            långa avståndet ett hinder. Tyvärr saknas det ett helhetsperspektiv
            i de flesta kommuner, mycket på grund av att skärgårdsbornas möjlighet
            att påverka den demokratiska processen är begränsad. I de flesta
            kommuner utgör de bara en mycket liten del av befolkningen och
            har litet inflytande i de allmänna valen.
          </p>
          <head xml:id="i-Lk58EPRGET351RiGMqUG14" type="h1">
            Kommunikationer
          </head>
          <p xml:id="i-8yjVztV82kJzwiMvz4Z7ks">
            I utvecklingen av en levande skärgård har kommunikationsfrågorna
            en avgörande betydelse. Även på detta område är samordningsbehovet
            påtagligt mellan olika slags transporter. Skärgårdstrafiken måste
            värnas och utvecklas för att möjliggöra kvarboende och stimulera
            näringsverksamheten i området. Det måste också skapas förutsättningar
            för människor att bo i skärgården men arbeta på fastlandet. Färjetrafiken
            är livsavgörande för de boende på öarna, och därför ska reglerna
            och deras tillämpning vara enhetliga och tydliga. Det bör åligga
            Vägverket och Glesbygdsverket att ta ett samlat grepp på regelverket
            samt klargöra statens ansvar för färjetrafiken i skärgårdarna.
            Det finns starka skäl att samordna trafikbehoven för småöar med
            få boende. Bra kommunikationer är en rättighet även i skärgården.
          </p>
          <p xml:id="i-RzJRS5Z2vci3Q5KiuMAxYh">
            Det är inte enbart ett lokalt intresse utan även ett starkt riksintresse
            att de stora och unika svenska skärgårdsområdena hålls levande.
            Det handlar om rimliga villkor för näringsverksamhet och boende
            för skärgårdsbefolkningen men också om att tillvarata den unika
            miljön för turism och rekreation. Dessa båda intressen torde dessutom
            i långa stycken vara samverkande.
          </p>
        </div>
        <div xml:id="i-VkBfBiRsEGwddZ6aPGRsat" type="motSignatures">
          <list xml:id="i-FQ1Qu8XD9QYoz2X4bahcka">
            <item xml:id="i-NYqAhaijQvXK6EHxRMb1hi" who="i-43NmWWYd8vEgZrkoXWWCXx">
              Rosita Runegrund (kd)
            </item>
          </list>
        </div>
      </div>
    </body>
  </text>
</TEI>
