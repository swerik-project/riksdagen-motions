<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-00503">
  <teiHeader>
    <fileDesc>
      <titleStmt>
        <title>Möjligheternas Stockholm</title>
        <author corresp="i-L1n9B3HMMa1BFpMjixTVue">av Malin Danielsson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:503 av Malin Danielsson m.fl. (L)</title>
          <idno type="rdwebb">HB02503</idno>
          <rs type="number">503</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB02503/text</ref>
          <ref type="dokument_url_html">https://data.riksdagen.se/dokument/HB02503</ref>
          <ref type="dokumentstatus_url_xml">https://data.riksdagen.se/dokumentstatus/HB02503</ref>
          <ref type="pdf">https://data.riksdagen.se/fil/BA065191-7DEA-4AA3-8BE8-2DC00B39FA06</ref>
          <ref type="docx">https://data.riksdagen.se/fil/C0153221-643A-4F9E-B71F-D8CC0558BC26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L1n9B3HMMa1BFpMjixTVue</idno>
            <name>Malin Danielsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-WPR4RjRuRNut7Kd9a42sbP</idno>
            <name>Anna Starbrink</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4GBc1kddnipzhFGaGt69TR</idno>
            <name>Martin Melin</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-qCUKKzsjrhWd6qf15f945" type="signed"/>
        <correspContext corresp="i-qCUKKzsjrhWd6qf15f945">
          <note type="signatory" corresp="i-L1n9B3HMMa1BFpMjixTVue"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-WPR4RjRuRNut7Kd9a42sbP"/>
          <note type="signatory" corresp="i-4GBc1kddnipzhFGaGt69TR"/>
        </correspContext>
        <correspAction xml:id="i-71NWVwL3h3bBCuXqJTBbUX" type="submitted">
          <date when="2023-10-02"/>
          <time when="13:26:42"/>
        </correspAction>
        <correspAction xml:id="i-6DtK4wtXuNBPAqQNevkVNE" type="reviewed">
          <date when="2023-10-02"/>
          <time when="17:05:21"/>
        </correspAction>
        <correspAction xml:id="i-QHcH7F3oPxJnXjiBV28foQ" type="referred">
          <date when="2023-10-17"/>
        </correspAction>
        <correspAction xml:id="i-EULxSYEtmd45pL9S7kTHpf" type="assigned">
          <date when="2024-04-03"/>
          <time when="16:49:35"/>
        </correspAction>
        <correspContext corresp="i-EULxSYEtmd45pL9S7kTHpf">
          <ref type="assignedTo">Näringsutskottet</ref>
        </correspContext>
        <correspAction xml:id="i-AigtaWJPtkHcYb9h8eNPvN" type="behandlas_i"/>
        <correspContext corresp="i-AigtaWJPtkHcYb9h8eNPvN">
          <ref type="uppgift">2023/24:FiU26</ref>
          <ref type="ref_dok_id">HB01FiU26</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NFRQe4zWbR78o3eQkoCacs" type="behandlas_i"/>
        <correspContext corresp="i-NFRQe4zWbR78o3eQkoCacs">
          <ref type="uppgift">2023/24:KU12</ref>
          <ref type="ref_dok_id">HB01KU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU12</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JgCoTt2fK6MXJsNJZYurYF" type="behandlas_i"/>
        <correspContext corresp="i-JgCoTt2fK6MXJsNJZYurYF">
          <ref type="uppgift">2023/24:MJU10</ref>
          <ref type="ref_dok_id">HB01MJU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU10</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RWrntAd6Mjwnc8JU6M3mhF" type="behandlas_i"/>
        <correspContext corresp="i-RWrntAd6Mjwnc8JU6M3mhF">
          <ref type="uppgift">2023/24:NU12</ref>
          <ref type="ref_dok_id">HB01NU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU12</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NFRYk3hwuJ5RwpfrVreqka" type="behandlas_i"/>
        <correspContext corresp="i-NFRYk3hwuJ5RwpfrVreqka">
          <ref type="uppgift">2023/24:SoU21</ref>
          <ref type="ref_dok_id">HB01SoU21</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU21</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JtgW5jsjVCYKbe9xKQ9jTV" type="behandlas_i"/>
        <correspContext corresp="i-JtgW5jsjVCYKbe9xKQ9jTV">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ci2vryRADZ7tZvy37ZVbJw" type="motHeader">
        <div xml:id="i-AvofxYfipNBcGGPMWf6oNe" type="motTitle">
          Motion till riksdagen 2023/24:503 av Malin Danielsson m.fl. (L)
          Möjligheternas Stockholm
        </div>
      </div>
      <div xml:id="i-N4QsWGdBWF7nsZzZn2CXXB" type="motBody">
        <div xml:id="i-4WGQkhmrCfqk1uJjZ9fz8E" type="motProposal" subtype="förslag">
          <head xml:id="i-D2NUce1mH6r5L3ETjv7dR5">
            Förslag till riksdagsbeslut
          </head>
          <list xml:id="i-4NpZz7J5rNDAmVa47eFn57">
            <item xml:id="i-272yTYLR28HemndsQ618Eo" sortKey="Yrkande 1">
              Riksdagen ställer sig bakom det som anförs i motionen om tillväxten
              i Stockholm och det kommunala inkomst- och utjämningssystemet
              och tillkännager detta för regeringen.
            </item>
          </list>
          <list xml:id="i-Pg3Z1mLxgLqDPoqcHSeMAK">
            <item xml:id="i-7JpiLg39k3ntAmStEw75Jt" sortKey="Yrkande 2">
              Riksdagen ställer sig bakom det som anförs i motionen om att
              utse Stockholm till nationellt innovationsområde och tillkännager
              detta för regeringen.
            </item>
          </list>
          <list xml:id="i-XbucTRMPKBeFFHgQD6XCwQ">
            <item xml:id="i-XTzJA1nH8KTyLghDBUHN7T" sortKey="Yrkande 3">
              Riksdagen ställer sig bakom det som anförs i motionen om en Sverigeförhandling
              för välfärdens digitala infrastruktur och tillkännager detta för
              regeringen.
            </item>
          </list>
          <list xml:id="i-NCEXSUaWssD5tmRWLqF5Pq">
            <item xml:id="i-TJNZzQq6Ey72ykQGTi3DH6" sortKey="Yrkande 4">
              Riksdagen ställer sig bakom det som anförs i motionen om att
              utreda åtgärder för Stockholms infrastruktur och tillkännager
              detta för regeringen.
            </item>
          </list>
          <list xml:id="i-3gidM3Pj135DFrKYN8jEUn">
            <item xml:id="i-VRQmSdnXJK2u8tVJSw8nkv" sortKey="Yrkande 5">
              Riksdagen ställer sig bakom det som anförs i motionen om långsiktiga
              lösningar för fisket i Östersjön och tillkännager detta för regeringen.
            </item>
          </list>
          <list xml:id="i-SK3rdXycyfy4GRTW9FbojV">
            <item xml:id="i-Ct2Fgx8wbbJuN8ZLwU5f43" sortKey="Yrkande 6">
              Riksdagen ställer sig bakom det som anförs i motionen om att
              låta Stockholm bli pilotregion för skilda valdagar och tillkännager
              detta för regeringen.
            </item>
          </list>
        </div>
        <div xml:id="i-9MWe3RTqbR3kNwD9avw4Yu" type="motContent">
          <head xml:id="i-LpUvx3wNSjaEWwyecGPkDM" type="h1">
            Stockholm – nationell tillväxtmotor
          </head>
          <p xml:id="i-CPvjipeS9vaqaCKa5BGbRy">
            Stockholm är Sveriges motor. Från 1980-talet och framåt har Stockholms
            läns andel av Sveriges BNP stadigt ökat. Med sina dryga 2 350
            000 invånare står Stockholms län idag för nästan en tredjedel
            av Sveriges BNP, med betydligt högre BRP per capita och befolkningstillväxt
            än andra län. Stockholm är Sveriges i särklass mest framgångsrika
            region och konkurrerar således inte med andra städer i Sverige
            utan med städer i Europa och världen. Stockholms län står för
            46 procent av statens skatteintäkter och bidrar i stor utsträckning
            till det kommunala utjämningssystemet.
          </p>
          <p xml:id="i-QE3ttcEzC74fKUfM6j6Hzc">
            Stockholmsregionen är en av de snabbast växande storstadsregionerna
            i Europa. Det ställer stora krav på bland annat kollektivtrafik,
            fler bostäder och utvecklad hälso- och sjukvård. Det finns många
            fördelar med att vara en tätbefolkad region och därigenom effektivt
            kunna använda skattemedlen, men det finns även kostnader som uppstår
            där många ska dela på samma yta, vilket i högre grad borde avspeglas
            i det kommunala utjämningssystemet. Det finns också en kraft i
            att vara en region som mäter sig med andra storstadsregioner världen
            över, och den kraften behöver bättre tas tillvara.
          </p>
          <p xml:id="i-8mxjGzo4Qiha5xvYNW5rJY">
            Även om det finns stordriftsfördelar i en storstadsregion så
            finns det också kostnader för att växa. Detta behöver tydligare
            tas hänsyn till i det kommunala inkomst- och utjämningssystemet.
            Tillväxthämmande parametrar kan senarelägga bostadsbyggande och
            minska incitament för utveckling. Hämmas tillväxten i Stockholm
            påverkar det inte bara Stockholm utan hela Sverige och därför
            bör riksdagen ställa sig bakom det som anförs i motionen om tillväxt
            och det kommunala inkomst- och utjämningssystemet.
          </p>
          <head xml:id="i-4ddbFt2eq3NxH8GmdDxN1Y" type="h1">
            Stockholm – nationellt innovationsområde
          </head>
          <p xml:id="i-Rriq7HeCxwTkNvmZLaTsMR">
            Det har länge funnits ett behov av att reda i lapptäcken av lagstiftning
            som sammanlagt skapar hinder för utveckling och innovationskraft.
            För att enklare kunna hantera de utmaningar som Stockholm och
            andra storstadsregioner står inför behövs större flexibilitet
            och mindre regelkrångel. Stockholmsregionen har under många år
            placerat sig som en av Europas och världens mest innovativa regioner,
            med ledande universitet, starka startup-miljöer och ett välutvecklat
            samverkansklimat.
          </p>
          <p xml:id="i-AbkfhBRvHwFbLGc7UEtFUe">
            Ska denna ledande position kunna befästas och stärkas skulle
            hela Sverige vinna på om Stockholmsregionen officiellt kunde utpekas
            som nationellt innovationsområde. Detta skulle innebära att Stockholm
            inom väl definierade områden kring bostads­byggande, digital utveckling
            i vård och omsorg och andra områden får ett långsiktigt uppdrag
            av regeringen att utgöra en nationell testmiljö och en ”byråkratisk
            frizon” där nya lösningar kan utvecklas, prövas och införas på
            bredden för att lära hur framtidens regelverk ska utformas för
            att bejaka utveckling av centrala samhällsfunktioner.
          </p>
          <p xml:id="i-PhxcykJRy6rNfgxCo3FHkS">
            Bostadsmarknaden är ett exempel på område där regelkrångel försvårar
            och fördyrar. Beräkningar av seriösa byggaktörer visar att krav
            och regler driver upp hyrorna med cirka 2 000 kronor per månad
            (borträknat markprisökningar) när kraven staplas på varandra.
            Krav på cykelverkstad, gemensamhetsrum för hyresgäster, viss andel
            garageplatser, körbara bjälklag och bullernivåer har förvisso
            goda intentioner vart och ett för sig, men tillsammans får de
            en stor påverkan på byggprojektens ekonomi. Många krav fyller
            behov som bättre kan bedömas av marknaden eller aktörerna själva.
            Onödiga krav och byggnormer ökar inte friheten för de boende eller
            för branschen. Med Stockholm som nationellt innovationsområde
            skulle innovativa tekniklösningar kunna prövas som underlättar
            för såväl byggaktören och kommunen som den boende. Fler boendeformer
            skulle också kunna utvecklas genom t.ex. ökad möjlighet till hyrköp,
            där unga får möjlighet att komma in på bostadsmarknaden, eller
            fler moderna kollektivhus, som kan bidra till gemenskap och motverka
            ensamhet.
          </p>
          <p xml:id="i-RdUMR7GrJHYeR9nLa4tS2Q">
            Inom vård- och omsorgssektorn finns även otaliga hinder för den
            nödvändiga digitala omställningen och moderniseringen av verksamheten.
            Att samlat pröva kommunala, regionala och statliga regelverk,
            avtal och ersättningsmodeller i kombination med nya digitala lösningar
            skulle skapa en nationell testmiljö som kortar tiden från idé
            till färdig lösning. I Stockholm finns närheten till statliga
            myndigheter, och här finns landets starkaste entreprenörsmiljöer,
            motiverade kommuner och Region Stockholm med resurser och kompetens
            att driva storskaliga innovationsprojekt. Dagens lagstiftning
            är ofta skriven för en pappersbaserad värld som inte längre finns
            kvar, och ska samhället klara en utveckling i en digital tid måste
            innovationshämmande eller teknikspecifika regelverk moderniseras.
            Exempelvis finns det fortfarande tveksamheter kring när digitala
            signaturer godtas vid myndighetsbeslut, det finns krav på rapportering
            i specifika format eller på papper som skapar risker, merarbete
            och onödig väntetid, och det finns sekretessgränser som hämmar
            möjligheten att ge sammanhållna vård- och omsorgsinsatser för
            en individ.
          </p>
          <p xml:id="i-33XYsYc7Yg1usBn3MHXBeb">
            Lika angeläget som att bedriva en långsiktig forskning är det
            att satsa på att forskningsresultat snabbare omsätts till samhällsnytta
            och innovationer. Det finns flera analyser som visat att nya forskningsrön
            och innovativa metoder kan ta 8–15 år innan de tillämpas fullt
            ut inom hälso- och sjukvården. Därför krävs ett ökat fokus på
            innovation i offentlig verksamhet, med särskilt fokus på att skapa
            innovationsfrämjande avtal, ersättningsmodeller och upphandlingsmetoder
            som främjar innovationsförmågan, inte bromsar den som idag. Oavsett
            om det handlar om nya digitala applikationer för att samla in
            hälsodata från patienter, nya AI-baserade beslutsstöd för vårdpersonalen
            eller en enklare väg för samarbete mellan vårdgivare och de forskargrupper,
            entreprenörer och företag som utvecklar och erbjuder nya lösningar,
            krävs en ökad systematik för att öka förändringstakten i vården.
          </p>
          <p xml:id="i-939ZNqbS4jPUFnpie3J14K">
            Det är avgörande att samhället etablerar ett modernt och tydligt
            regelverk för att möjliggöra en etiskt och juridiskt säker användning
            av olika AI-tillämpningar, ett regelverk som skapar trygghet i
            användning och säkerställer en trygg och transparent förvaltning
            av de AI-algoritmer som utvecklas. Ska exempelvis intelligenta
            beslutsstöd användas i vården behöver det finnas en ansvarig aktör
            som säkerställer att algoritmen matas med korrekta data av god
            kvalitet och att dessa kan provas ut i samarbete mellan vårdgivare,
            forskare och de offentliga organ som utarbetar avtal och regelverk.
          </p>
          <p xml:id="i-4sfZB6p79Rfx99Q3VQuVdc">
            Datadriven utveckling och tillgången till högkvalitativa hälsodata
            är nödvändigt för en modern forskning, för att snabbare skapa
            förståelse för det som händer under ett sjukdomsförlopp, i omvärlden
            och för att kunna utgå från realtidsdata.
          </p>
          <p xml:id="i-MGeq6mxUZTbvWebUmrZnhF">
            Tillgängliggörandet av hälsodata för forskning och innovation
            behöver, med bibehållet skydd för den personliga integriteten,
            öka för att bidra till förbättrad vård för patienter och utveckling
            av näringslivet. Tillgängliggörande handlar även om förutsättningar
            för dataanalys och att data från olika källor inte behöver flyttas
            för att nyttiggöras inom ramen för forskning och innovation. En
            stor utmaning är att skapa förtroende mellan olika vårdgivare
            att dela data mellan sig så att det ges möjlighet att följa kompletta
            sjukdomsförlopp när vården av en specifik sjukdom bedrivs av flera
            aktörer. Brutna vårdkedjor utgör ett potentiellt hot mot kunskapsbildning
            och forskning. Region Stockholms satsning på ett centrum för hälsodata
            för att underlätta insamling, analys och utlämning av data i en
            komplex vårdmiljö är ett gott exempel som borde få efterföljare
            i samtliga regioner.
          </p>
          <p xml:id="i-WT6ubo9ax5iLp3HfJ2ZZxU">
            Att kombinera organisatorisk innovation med den tekniska skulle
            ha enorm potential att utveckla svensk välfärd och konkurrenskraft
            och göra att Sverige återtar sin ledande position som it-nation,
            och därför bör riksdagen ställa sig bakom det som anförs i motionen
            om att utse Stockholm till ett nationellt innovationsområde.
          </p>
          <head xml:id="i-J8wJ9bM9kdaPNPgaqjLCRb" type="h1">
            Sverigeförhandling om välfärdens digitala infrastruktur
          </head>
          <p xml:id="i-ThuwPpopZcFoETcoruzL4w">
            Den digitala utvecklingen knyter samman Stockholm med övriga
            Sverige och världen och bidrar till landets tillväxt. Men med
            olika it-system kan också barriärer byggas mellan olika kommuner
            och regioner, vilket är till nackdel för den enskilde individen.
          </p>
          <p xml:id="i-J2UsiGVLSnzpo6LSL9Fy8Y">
            En ”Sverigeförhandling om välfärdens digitala infrastruktur”
            behövs för att enighet ska nås på vissa avgörande punkter. Målet
            är att lägga en stark grund för den fortsatta digitaliseringen
            av välfärdssektorn genom att etablera tydliga principer och standarder
            för digitala tjänster, men också att staten och huvudmännen ska
            samfinansiera ett lyft för att skrota åldrade it-system och ersätta
            dem med moderna digitala verksamhetsstöd. Förslaget bifölls 2019
            av kongressen för Sveriges Kommuner och Regioner (SKR) och inledande
            samtal förs mellan SKR och Regeringskansliet om hur en sådan förhandling
            ska kunna inledas. Liberalerna förutsätter att detta lyckas, särskilt
            då pandemin blottlagt allvarliga luckor i vårdens och omsorgens
            it-miljöer samtidigt som behovet av digitala samhällstjänster
            ökat dramatiskt.
          </p>
          <p xml:id="i-NzgDSj6D1VNDiUAL4DRcd7">
            Liberalerna har i riksdagen länge föreslagit en statlig satsning
            på ett digitalt välfärds­lyft på en miljard kronor över fyra år
            för att på det sättet medverka till gemensamma och framåtsyftande
            digitala satsningar i regionerna. Ekonomiskt starkare kommuner
            och regioner klarar av de omfattande investeringar som krävs,
            men flertalet gör det inte. Det är därför avgörande med en samfinansiering
            mellan stat och huvudmän för att genom­föra det nödvändiga lyft
            av vårdens digitala infrastruktur som krävs för både vård­givande,
            forskning och utveckling. Därför bör riksdagen ställa sig bakom
            det som anförs i motionen om en Sverigeförhandling om välfärdens
            digitala infrastruktur.
          </p>
          <head xml:id="i-D93nBh8LoM94yq6mAy1Jbq" type="h1">
            Förbättrad rörlighet för ökad tillväxt
          </head>
          <p xml:id="i-88TESVzM8SDnBjB5qHvs4a">
            För invånarna i Stockholms län tar det längst tid i landet att
            ta sig till jobbet. I snitt tar det stockholmarna 31,7 minuter
            att komma till jobbet, enkel resa. Cirka 58 procent av stockholmarna
            åker kollektivt till jobbet under vintern, medan 49 procent gör
            det under sommaren. Dessutom pendlar många in till Stockholm från
            utanför länet. Ungefär tio procent av Stockholms dagsbefolkning
            pendlar in från andra delar av landet. Störst pendling sker från
            Uppsala län med ca 33 000 personer, cirka 11 000 personer pendlar
            från Västra Götaland och cirka 9 200 personer från Skåne. Till
            och med från Norrbotten pendlar ungefär 1 400 personer till Stockholm.
            Totalt reser närmare 900 000 personer med kollektivtrafiken i
            Stockholms län varje dag motsvarande 3 miljoner individuella resor.
          </p>
          <p xml:id="i-FYvqMN1yEs2rfuWSyHoy5z">
            När många människor behöver förflytta sig uppstår ofta trängsel
            och köer. Detta påverkar tillväxten i Stockholm negativt. Beräkningar
            visar att stockholmare årligen spenderar i snitt 17 arbetsdagar
            i bilkö och lägger 6,4 veckor per år på att pendla till arbetet.
            Ett flertal infrastrukturprojekt planeras och behöver genomföras
            för att situationen ska förbättras. Spårväg syd, förlängningen
            av Spårväg city till Ropsten och Norra Djurgårdsstaden, Tvärförbindelse
            Södertörn, Östlig förbindelse samt Roslags­banans förlängning
            till såväl centrala Stockholm som till Arlanda är några exempel
            på infrastruktursatsningar som regionen behöver för att kunna
            fortsätta växa och bidra till Sveriges tillväxt. Trafiksäkerheten
            behöver också höjas på flera ställen, inte minst på väg 225 nu
            när Norviks hamn har invigts. Vid utbyggnad av statlig infrastruktur
            behöver cykelvägar prioriteras högre och de statliga anslagen
            till dessa behöver öka. Den trängselskatt som tas ut i Stockholmsregionen
            bör tillfalla infrastrukturprojekt inom regionen.
          </p>
          <p xml:id="i-ADTq35oFXnCj1gyGPb3KKT">
            Fler internationella direktlinjer stärker Stockholmsregionen
            på den internationella arenan. Det ska vara lätt för människor
            och företag att ta sig till Stockholmsregionen. Stockholmsregionen
            är en konkurrenskraftig region i många hänseenden, men regionens
            ekonomi och tjänstesektor är kunskapsintensiv och konkurrensutsatt.
            Det krävs en bra internationell tillgänglighet för att människor
            lätt ska kunna ta sig till Stockholms­regionen för att arbeta
            och erbjuda sina tjänster. Därför måste kapaciteten på Arlanda
            öka. Att öka kapaciteten på Arlanda är nödvändigt för att säkra
            och stärka regionens tillgänglighet och konkurrenskraft såväl
            nationellt som internationellt. Riksdagen bör ställa sig bakom
            det som anförs i motionen om Stockholms infrastruktur.
          </p>
          <head xml:id="i-MFzQVBcLgFK7RYdfrZ5uDb" type="h1">
            Långsiktig lösning för fisket i Östersjön
          </head>
          <p xml:id="i-FgcDfa9AFQoUUMEDXYdyAt">
            Östersjön är viktig för Stockholmsregionen men även för alla
            länder inom EU. Åtgärder för en hållbar utveckling i Östersjön
            kräver samverkan mellan länderna runt Östersjön. Havet är utsatt
            för utsläpp, övergödning och andra miljörelaterade problem, och
            förvaltningen av fiskbestånden står inför stora utmaningar. Utsläppen
            av plast, läke­medel och annat måste motverkas. Övergödningen
            måste stoppas. Rena stränder är viktigt för miljön och för att
            inte fåglar och djur ska komma till skada men också för friluftslivet.
            Utsläppen av fosfor och kväve måste minskas.
          </p>
          <p xml:id="i-R3RwwB2sXaS3NqLUdL3wsi">
            Återkommande algblomning och marint skräp påverkar livsmiljön
            för alla som vistas i skärgården i Stockholmsregionen. Obalans
            i ekosystemen gör att vissa arter kan ta över med negativa följder,
            vilket exempelvis sker när skarvar och vildsvin breder ut sig.
          </p>
          <p xml:id="i-LHx4Au5gQ6BBzf9QAhgQ9X">
            Fiskbestånden i Östersjön behöver värnas. Fiskekvoterna bör anpassas
            till vad vetenskapen och kunskapsläget anser vara försvarbart.
            I bedömningar av det långsiktigt hållbara uttaget måste även ekosystemens
            funktion värnas. Det småskaliga kustfisket i Stockholmsregionen
            är viktigt för en levande skärgård och småföretagens möjligheter.
            Det industriella storskaliga fisket bör utvärderas sett till hur
            detta påverkar det lokala kustfisket, och ett förbud mot trålning
            bör övervägas. Det maximala uttaget av fisk behöver vägas mot
            en försiktighetsprincip när kunskapsläget inte är helt klarlagt.
          </p>
          <p xml:id="i-NbfE3UxA7ZU3gmH3MfVJxV">
            Kunskapen om bestånden i Östersjön och kunskapen om de lokala
            bestånden i Stockholmsregionen måste öka. Riksdagen bör ställa
            sig bakom det som anförs i motionen om försiktighetsprincipen
            samt att havet ska förvaltas långsiktigt hållbart för att värna
            en hållbar utveckling i Stockholmsregionen.
          </p>
          <head xml:id="i-A7z6tbEz4HYPXbTbc113sJ" type="h1">
            Stockholm – pilotregion för skilda valdagar
          </head>
          <p xml:id="i-3Ha9TZBcWAbpa8oTNsHPJF">
            Den gemensamma valdagen och Sveriges fyraåriga mandatperioder
            gör att Sverige idag har längst mellan valen bland samtliga demokratiska
            länder i världen. Detta leder till att den kommunala och regionala
            politiken prioriteras ned gentemot rikspolitiken. Liberalerna
            vill därför se ett avskaffande av den gemensamma valdagen för
            att vitalisera den svenska demokratin.
          </p>
          <p xml:id="i-3mNAZA542JQ4kR4No2MrzJ">
            År 1968 beslutade Sverige att införa enkammarriksdag och gemensam
            valdag för val till kommun, landsting och riksdag. Beslutet fattades
            i samband med den partiella författningsreformen samma år i vilken
            valsystemet, kammarsystemet och den gemensamma valdagen ingick.
            Genom ändringen av regeringsformen 1994 ändrades också mandatperiodernas
            längd från tre till fyra år. Sverige är unikt med att ha en lagstadgad
            gemensam valdag för både lokala och nationella val. I den mån
            det förekommer gemensamma valdagar i andra länder är det främst
            mellan delstatlig, regional och kommunal nivå. Till skillnad från
            Sverige är dessa länders gemensamma valdagar sällan lagstadgade,
            utan uppstår eftersom det blivit mest praktiskt att förlägga val
            som, av olika skäl, hamnat under samma år till samma dag.
          </p>
          <p xml:id="i-WgrLfs2x29wNLJjars8K9L">
            Sveriges unika modell, med val endast vart fjärde år, leder till
            att den svenska demokratin rör sig i ett långsamt tempo. Det gör
            också att den kommunala och regionala politiken ofta får betydligt
            mindre uppmärksamhet än rikspolitiken. Detta är särskilt påtagligt
            i storstadsregionerna, där det finns få lokala medier och medborgarnas
            kännedom om den lokala och regionala politiken därmed ytterligare
            försvåras. För tunga välfärdsområden som skola, vård och omsorg
            ligger huvudansvaret på den kommunala och regionala nivån, men
            den gemensamma valdagen innebär att fokus i mycket hög grad ligger
            på rikspolitiken när väljarna ska gå till valurnan.
          </p>
          <p xml:id="i-PZvjSBw7GbkhD2RBJrpNug">
            Att avskaffa den gemensamma valdagen vore ett sätt att vitalisera
            demokratin. Politiker och media skulle få fokusera på lokala och
            regionala frågor. Den lokala politikens ställning i samhället
            skulle stärkas genom skilda valdagar och det skulle bli lättare
            för väljarna att hålla sig uppdaterade och informerade kring politiken
            då de skulle gå och rösta oftare. Därigenom får väljarna både
            större möjlighet att bevara och utveckla sina politiska kunskaper
            men också ökad möjlighet att utkräva ansvar från politikerna på
            samtliga nivåer. Ur ett jämställdhetsperspektiv skulle skilda
            valdagar även innebära ett större fokus på några av de politiska
            frågor som traditionellt prioriteras högre av kvinnor än av män,
            såsom vård, omsorg och skola. Enligt flera opinionsundersökningar
            är sjukvården till och med den fråga som anses allra viktigast
            bland svenskar. Då är det avgörande att den lokala och regionala
            politiken får mer utrymme i svensk politik.
          </p>
          <p xml:id="i-MWDNFmy8C28jwMskBnerPY">
            Kritiker menar emellertid att avskaffandet av den gemensamma
            valdagen skulle leda till ett avsevärt lägre valdeltagande och
            att de lokala valen skulle riskera att användas för att yttra
            väljarnas missnöje med rikspolitiken. Men detta skulle inte nödvändigtvis
            behöva vara fallet. I Norge, vars valsystem på många sätt liknar
            det som Sverige hade före införandet av den gemensamma valdagen,
            upprätthåller man högt valdeltagande samtidigt som man lyckas
            separera rikspolitiken från den lokala politiken. Det behöver
            inte heller nödvändigtvis vara något dåligt att de lokala valen
            också får präglas av rikspolitiken. Valresultaten skulle då verka
            som ytterligare ett sätt för folket att utkräva ansvar och tvinga
            rikspolitikerna att ta till sig av valresultaten.
          </p>
          <p xml:id="i-P3JiTnBqAag5zNZF5EifVv">
            Demokratin i Sverige behöver vitaliseras. Den kommunala och regionala
            politiken står alltför ofta i skuggan av rikspolitiken och i ett
            öppet demokratiskt samhälle har folket rätt att utkräva ansvar
            från sina politiker på samtliga nivåer. Då räcker det inte med
            att svenskar enbart får gå och rösta vart fjärde år. Därför bör
            riksdagen ställa sig bakom det som anförs i motionen om att låta
            Stockholm bli pilotregion för skilda valdagar.
          </p>
        </div>
        <div xml:id="i-2gvyUtMo9GjUtLrJx6t67q" type="motSignatures">
          <list xml:id="i-F12gnGobYDVRCmZy5mZYsK">
            <item xml:id="i-T2Xsg9BKncTPZvhbmMg77o" who="i-L1n9B3HMMa1BFpMjixTVue">
              Malin Danielsson (L)
            </item>
            <item xml:id="i-QwnVD2R9hRadwjXBse4XET" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-NKNv7zp4oqks6ftiwVaaR5" who="i-LDFpwyJnL3ETCnq3JKBJqw">
              Joar Forssell (L)
            </item>
            <item xml:id="i-2QfYvEe9j1uaf3TZ4emdTM" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-Lm4VgwXLPDtL514nzkQPB4" who="i-WPR4RjRuRNut7Kd9a42sbP">
              Anna Starbrink (L)
            </item>
            <item xml:id="i-7S1RYQ8uE94UsgMSSsN5p1" who="i-4GBc1kddnipzhFGaGt69TR">
              Martin Melin (L)
            </item>
          </list>
        </div>
      </div>
    </body>
  </text>
</TEI>
