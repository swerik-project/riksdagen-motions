<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__160/mot_1955__ak__160-001.pdf"/>
      <div type="motHeader" xml:id="i-7zihuxhSrQF1i9x9hvdnwz">
        <div type="motTitle" xml:id="i-TuGrWxwde55f4J5op6HhSX"/>
        <div type="motSubmissionInfo" xml:id="i-ECi75sRegVMvZJQrGD6uF"/>
      </div>
      <div type="motBody" xml:id="i-P7o5U6Q9YXqDNYwJUZ4H6Y">
        <div xml:id="i-WmGCCaLydnLj4oZvdpmPhx">
          <p xml:id="i-NCn14oc24rRtPay1zPAxCY">
            6 Motioner i Andra kammaren, nr 160 år 1955
          </p>
          <p xml:id="i-MMSy8RimjUQe6eQYqHzW8k">
            Nr 160
          </p>
          <p xml:id="i-HZa9e7ZaZQPKk7Gwp8kzV9">
            Av herr Munktell m. fl., i anledning av Kungl. Maj:ts pro- position,
            nr 36, med förslag till förordning om investe- ringsavgift för
            år 1955, m. m.
          </p>
          <p xml:id="i-6z7LoZqHDpPLA34UWkAmTW">
            Ett riksdagens bifall till Kungl. Maj:ts proposition nr 36 med
            förslag till förordningar om vissa investeringsavgifter synes
            oss ur flera synpunkter ägnat att medföra skadliga samhällsekonomiska
            verkningar. Vi ansluter oss därför till uppfattningen att propositionen
            bör avslås. Skulle emellertid propositionens förslag komma att
            genomföras är det enligt vår mening en trängande nödvändighet
            att övergångsbestämmelserna utformas på ett sätt som står i bättre
            överensstämmelse med vedertagna rättssäkerhetsgrundsatser. I det
            följande begränsar vi oss emellertid till övergångsbestämmelserna
            beträffande den särskilda investeringsavgiften å motorfordon,
            då här föreligger speciella omständigheter. I förslagen angående
            den allmänna investeringsavgiften har ett flertal övergångsbestämmelser
            införts med den motiveringen att »&gt;då tanken på en investeringsavgift
            för år 1955 tidigare inte offentliggjorts synes i princip böra
            gälla att investeringar gjorda senast den 15 januari 1955 undantages
            från avgiftsbeläggning». Eftersom varje tanke på en bilaccis eller
            likartad åtgärd upprepade gånger under höstens lopp och senast
            i december ener- giskt dementerats av medlemmar av regeringen
            borde med så mycket större skäl motsvarande gälla beträffande
            den särskilda investeringsavgiften å motorfordon. Enligt propositionen
            skall emellertid avgift — med ett par speciella undantag — utgå
            därest ansökan om registrering inkommer till länsstyrelse efter
            den 15 januari oavsett om bindande avtal om förvärv träffats före
            denna dag. På grund av motorfordonshandelns speciella förhållanden
            kommer den särskilda investeringsavgiften att träffa ett stort
            antal personer, som ingått avtal om fordonsförvärv före den 15
            januari eller rent av fått bilen levere- rad före denna dag, men
            vilkas ansökan om registrering icke ingivits till länsstyrelsen
            senast nämnda dag. Många har t. ex. beställt fordon av mär- ken
            med lång leveranstid eller avtalat leverans av ny årsmodell under
            våren. I flertalet fall skulle sannolikt tillvaron av en investeringsavgift
            ha föranlett en omprövning av inköpet eller valet av märke; för
            de stora grupper av arbetare, lågavlönade tjänstemän och småbrukare,
            som numera utgör den stora massan bilköpare, är en investeringsavgift
            av den före- slagna storleksordningen en mycket väsentlig faktor
            i deras ekonomiska
          </p>
          <pb facs="riksdagen-motions-pdf/data/1955/mot_1955__ak__160/mot_1955__ak__160-002.pdf"/>
          <p xml:id="i-EBTZt61ogeK4ToYPymtyuq">
            Motioner i Andra kammaren, nr 160 år 1955 7
          </p>
          <p xml:id="i-YMWXuK5MeQdE1vjVb8k7Rb">
            kalkyler. De kan emellertid endast i undantagsfall häva avtalet,
            då de som regel är bundna genom beskattningsklausul i de normalkontrakt,
            som an- vänds av det stora flertalet yrkesmässiga bilhandlare.
            Dessa är sålunda tryggade vid en statlig beskattningsåtgärd, men
            icke köparna. För dem får beskattningsåtgärden en retroaktiv verkan,
            som strider mot allmänt veder- tagna rättsgrundsatser i vårt samhälle.
            I propositionen uttalas som motivering till denna retroaktivitet
            att »gjorda erfarenheter i samband med tillämpningen av tidigare
            lagstift- ning inom hithörande områden visar angelägenheten av
            bestämmelser, som förhindrar kringgåenden genom antedatering av
            köpekontrakt och lik- nande». Denna ståndpunkt kan vara förklarlig
            som uttryck för fiskaliska effektivitetssynpunkter, men den innebär
            en synnerligen beklaglig passivitet inför den alltid angelägna
            uppgiften att hävda rättssäkerhetsintresset. Det torde vara möjligt
            att finna utvägar att bevaka detta intresse i före- varande sammanhang
            utan att ge utrymme åt försök att kringgå förord- ningen. Så kan
            ske genom ett restitutionsförfarande, där envar, som med företeende
            av skriftlig ordersedel, som innehåller beskattningsklausul i
            enlighet med Automobilhandlareförbundets normalformulär, åtföljd
            av på heder och samvete avgivna skriftliga förklaringar av dels
            säljarens firmatecknare, dels köparen, kan styrka att han senast
            den 15 januari träffat bindande avtal med försäljare, innehavande
            s. k. saluvagnslicens, om inköp av motorfordon, återfår erlagd
            investeringsavgift. Ett restitutions- förfarande, som förutsättes
            handlagt av länsstyrelserna, torde vara lämp- ligare än regler
            om direkt avgiftsbefrielse, eftersom myndigheterna där- igenom
            beredes erforderlig tid för eventuell närmare prövning av ärendet.
            Genom bestämmelsen om att avtalet skall vara upprättat i form
            av skriftlig ordersedel av ovan angivet slag når man just den
            kategori köpare, som nu står bundna vid avtalen. Genom bestämmelsen
            att avtalet skall ha ingåtts med innehavare av saluvagnslicens
            uppnås att försäljaren tillhör en kate- gori av yrkesmässiga bil-
            och motorcykelhandlare, som kan förutsättas lojalt följa förordningen.
            Vi anhåller att bevillningsutskottet måtte utarbeta förslag till
            lagtext i överensstämmelse med ovan anförda yrkanden och hemställer,
            att riksdagen måtte bifalla det förslag till övergångsbestäm-
            melser beträffande förordningen om särskild investeringsav- gift
            å motorfordon, som av utskottet må utformas med an- ledning av
            denna motion.
          </p>
          <p xml:id="i-MtVFy3ReKx8E3znhKCpGwC">
            Stockholm den 26 januari 1955 Henrik Munktell
          </p>
          <p xml:id="i-SRdyvUEmUgMmtS8biXS7du">
            Leif Cassel Karin Wetterström Nils G. Fröding
          </p>
        </div>
      </div>
    </body>
  </text>
</TEI>
