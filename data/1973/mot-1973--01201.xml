<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01201">
  <teiHeader>
    <fileDesc>
      <titleStmt>
        <title>angående den framtida sjukvården.</title>
        <author>av herrar Petersson i Röstänga och Andersson i örebro</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den framtida sjukvården.</title>
          <idno type="rdwebb">FW021201</idno>
          <rs type="number">1201</rs>
          <ref type="dokument_url_text">http://data.riksdagen.se/dokument/FW021201/text</ref>
          <ref type="dokument_url_html">http://data.riksdagen.se/dokument/FW021201</ref>
          <ref type="dokumentstatus_url_xml">http://data.riksdagen.se/dokumentstatus/FW021201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QAbeGBZcTLMrbeHrFkZbRW" type="signed"/>
        <correspContext corresp="i-QAbeGBZcTLMrbeHrFkZbRW">
          <note type="signatory" corresp="i-67kiTFbXU3qDiVNVin2wTU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1201/mot_1973__1201-001.pdf"/>
      <fw xml:id="i-HqSAJ2aqjiotBbGoP99Lss">
        Mot. 1973:1201 2
      </fw>
      <div xml:id="i-FotJvYDHbhSeBGeRWqckf2" type="motHeader">
        <div xml:id="i-7baf5XLTR6VeyXNV5bN2Qu" type="motTitle"/>
        <div xml:id="i-SWjyM7CwdLBasoRjVBWotE" type="motSubmissionInfo"/>
      </div>
      <div xml:id="i-DJhTX1XM21PNgbncCN5Syc" type="motBody">
        <div xml:id="i-DnQfcJXRfS3tH1JpPV5gae">
          <p xml:id="i-Q191LUgTzLx841FAMjtR9c">
            Motioner nr 1201—1204 år 1973
          </p>
          <p xml:id="i-QGLRp2bJTBrLny1aZcn9XT">
            Nr 1201
          </p>
          <p xml:id="i-P9sj4NKo7vwCtwZcSJ8ysX">
            av herr Molin angående den framtida sjukvården.
          </p>
          <p xml:id="i-7noQKL9CrhdQ17DJujuYDg">
            Sjukvårdens nuvarande omfattning och inriktning
          </p>
          <p xml:id="i-SVaFd1K8nQXc3Dn24XMfUA">
            Under tjugoårsperioden 1950-1970 skedde en dryg tiodubbling av
            de totala sjukvårdskostnaderna; dessa steg från 720 milj. kronor
            per år 1950 till 9 000 milj. kronor år 1970. Under hela 1960-talet
            var utbyggnads- takten mycket hög inom sjukvården — väsentligt
            högre än inom andra samhällssektorer. Fr. o. m. 1970—1971 har
            denna utveckling brutits och ökningstakten är för närvarande väsentligt
            lägre än under 1960-talet. Det totala antalet vårdplatser inom
            sjukvården uppgår i dag till ca 135 000. Under senare år har i
            genomsnitt drygt 1 000 vårdplatser tillkommit per år. Denna ökning
            ligger emellertid praktiskt taget uteslu- tande inom långtidsvården
            — i första hand den somatiska långtidsvården — medan flertalet
            egentliga specialiteter har fått vidkännas en minskning av antalet
            vårdplatser. Några fullständiga uppgifter över förhållandet mellan
            efterfrågan på sjukvård av olika slag och platstillgången inom
            sjukvårdens olika grenar kan för närvarande inte åstadkommas,
            men det är väl känt att speciella balansproblem råder inom olika
            sektorer t. ex. inom gynekologin och den psykiska åldringsvården
            (de s. k. senil-demens- fallen) (jfr motion 1972:475). I genomsnitt
            var under 1971 15 96 av det totala antalet vårdplatser vid landets
            sjukvårdsinrättningar icke utnyttjade. Detta berodde på olika
            orsaker — patientbrist, personalbrist, ombyggnad av lokaler, semester-
            stängning m. m. Också härvidlag fanns stora variationer mellan
            olika delar av sjukvården. Den lägsta utnyttjandegraden uppvisade
            således ögon- klinikerna, de gynekologiska avdelningarna, barnklinikerna
            samt öron-, näs- och halsklinikerna. Betydande säsongmässiga variationer
            föreligger också i detta avseende; som exempel kan nämnas att
            vid en vårdplats- inventering i augusti 1972 visade det sig att
            endast 67 procent av det totala antalet fastställda vårdplatser
            då var belagda. I samband med denna ökning av antalet vårdplatser
            har också en ökning av antalet läkartjänster skett. Sverige har
            dock alltjämt jämfört med andra västländer låg läkartäthet. Dessutom
            råder speciella bristsitua- tioner inom vissa läkarkategorier
            t. ex. psykiatrin. Ett stort antal av de fastställda läkartjänsterna
            är också för närvarande vakanta. Av totalt ca 8300 läkartjänster
            var under 1972 ca 1 000 genomsnittligt obesatta, medan ca 850
            uppehölls av medicine kandidater eller andra personer utan svensk
            läkarlegitimation. Härtill kommer att befintliga läkare vad gäller
            arbetstiden utnyttjas till vida mindre än 100 procent. Det är
            osannolikt att införandet av de s. k. AT-läkartjänsterna kommer
            att öka utnyttjan- det av de befintliga läkarresurserna härvidlag.
          </p>
          <p xml:id="i-MeCLu934LpVbXm9RZuD4F5">
            Riksdagen 1973. 3 saml. Nr 1201-1204
          </p>
          <p xml:id="i-TEazg1P6bFFEkUeqLacpCi">
            Mot. 1973 1201-1204
          </p>
          <pb facs="riksdagen-motions-pdf/data/1973/mot_1973__1201/mot_1973__1201-002.pdf"/>
          <p xml:id="i-RygQxNV5urLnVNo5vQ3Bs">
            Köproblemen inom sjukvården
          </p>
          <p xml:id="i-AkTn2sZWVx58KaXWKyEVva">
            Väntetiderna inom sjukvården har länge utgjort ett problem. Vid
            slutet av 1960-talet uppgick den genomsnittliga väntetiden för
            besök på öppenvårdsklinik till ca 1 månad. Denna genomsnittliga
            väntetid ökade 1970 till 49 dagar och 1971 var den genomsnittliga
            väntetiden för icke akuta öppenvårdsbesök hela 60 dagar. Det har
            alltså under de senaste åren skett en drastisk ökning av väntetiderna
            inom den öppna sjukvården. Också vid provinsial- och distriktsläkarmottagningarna
            har väntetiderna ökat mycket starkt; från 1968 till 1971 har en
            tredubbling av den genomsnittliga väntetiden här ägt rum. Väntetiderna
            varierar inom olika delar av sjukvården. Särskilt allvarliga är
            problemen vid ögonklinikerna med i genomsnitt 165 dagars väntetid,
            vid de gynekologiska klinikerna med i genomsnitt 116 dagars väntetid,
            vid de medicinska klinikerna med i genomsnitt 81 dagars väntetid
            och vid de psykiatriska klinikerna med i genomsnitt 69 dagars
            väntetid. Tidigare har man i allmänhet utgått från att den ökade
            satsningen på öppenvården och den ökade utbildningen av läkare
            skulle bidra till att eliminera eller i varje fall minska de långa
            väntetiderna. Så har uppenbarligen ännu inte skett. Situationen
            förvärras ytterligare av att man inom den öppna sjukvården i många
            fall kräver remiss för att alls få beställa tid, och på vissa
            håll, t. ex. inom några ögonkliniker, är väntetiderna nu så långa
            att man över huvud taget inte tar emot tidsbeställningar. De långa
            och ständigt ökande väntetiderna medför alltså stora sociala,
            ekonomiska och mänskliga problem. Många människor kommer i dag
            under behandling för sent. Mortaliteten (vid t. ex. galloperationer)
            är högre än vad den skulle ha varit utan de långa väntetiderna.
            Väntetiderna minskar också möjligheterna att organisera en rationell
            förebyggande vård, som t. ex. de gynekologiska hälsokontrol- lerna.
            Det är uppenbart att organisationen av den nuvarande sjukvården
            i flera avseenden bidrar till att försvåra för den enskilde att
            få en relevant vård. Det gäller både möjligheten att alls komma
            i kontakt med sjukvården och möjligheten att därefter något så
            när snabbt komma under behandling.
          </p>
          <p xml:id="i-7ro4wZrghWBx8BHENCFQKr">
            Grundkrav på samhällets sjukvård
          </p>
          <p xml:id="i-N27XnccK3B45N48dVYGxyd">
            1. Sjukvården skall vara anpassad efter de individuella behoven
            så att var och en får den vård och omsorg som han eller hon behöver.
            2. Sjukvården skall ha en medicinsk tillfredsställande kvalitet.
            3. Vänte- och vårdtiderna inom sjukvården skall i minsta möjliga
            utsträckning inskränka på individens möjligheter till förvärvsarbete
            och fritidssysselsättning. 4. Den personliga integriteten skall
            bevaras också inom sjukvården. Människan får inte bara bli ett
            föremål för vård. Den som önskar bör t. ex. ha rätt till det mått
            av enskildhet som ett enskilt rum skänker.
          </p>
          <pb facs="riksdagen-motions-pdf/data/1973/mot_1973__1201/mot_1973__1201-003.pdf"/>
          <fw xml:id="i-RLbcx6TtKPPoiasbHurZ2">
            Mot. 1973:1201 3
          </fw>
          <p xml:id="i-PoJ7dQES4uVbbwnYJCuL4B">
            Utvecklingen i framtiden
          </p>
          <p xml:id="i-KJQjLtE1GcARdVCybPdxnM">
            Som framgått ovan föreligger alltså för närvarande en betydande
            diskrepans mellan resurser och efterfrågan inom sjukvården. Av
            flera skäl finns det anledning att tro att denna diskrepans kommer
            att bestå. Sjukvårdshuvudmännen (landsting och kommuner) har att
            räkna med att skatteunderlaget i fortsättningen kommer att stiga
            svagare än hittills. Genom en överenskommelse med statsmakterna
            skall kommu- nalskatterna i huvudsak hållas oförändrade. Den medicinskt-tekniska
            utvecklingen ger samtidigt ständigt ökade möjligheter att rädda
            männi- skoliv och att bota eller i varje fall mildra allvarliga
            sjukdomstillstånd. Under 1970—-1980-talen kommer antalet åldringar
            att vara relativt sett större än tidigare. Sjukvården i välfärdssam
            hället kännetecknas således av att ökade krav på sjukvården tillsammans
            med ökade medicinska kunska- per och därmed ökade botemöjligheter
            måste ställas mot den relativt svagare resursökningen. I ett uppmärksammat
            anförande i slutet av föregående år framhöll Ingenjörsvetenskapsakademiens
            direktör Gunnar Hambreus att vi nu är nära den gräns där samhället
            inte har råd att ställa alla medicinska möjligheter till alla
            behövandes förfogande. I det läget måste utnyttjan- det av sjukvårdsresurserna
            styras av bestämda värderingar. Samhället måste ta ansvar för
            den samlade sjukvårdssituationen i landet och försäkra sig om
            att en prioritering kommer till stånd på politiska grunder.
          </p>
          <p xml:id="i-SJfBY1jLbX6Pvv3gmchayU">
            Skydd för den personliga integriteten
          </p>
          <p xml:id="i-QQm4MXFDQdiNgmv37EHtV4">
            En sjuk människa har svårare att ställa krav på sin omgivning.
            Risken är därför större att hennes integritet träds för när. Det
            är därför viktigt att sjukvården utformas så att alla patienters
            integritet skyddas. Upp- gifter om den enskildes personliga förhållanden
            bör utlämnas endast i de fall det är oundgängligen nödvändigt.
            Den som har starka personliga skäl för den avskildhet som ett
            enskilt rum skänker bör ha möjlighet att få detta önskemål tillgodosett.
            Kraven på den personliga integritetens bevarande i sjukvården
            bör bevakas genom inrättande av patient- eller vårdombudsmän med
            en från sjukhusledningen fristående ställning.
          </p>
          <p xml:id="i-NpjRF5WvoxvnYkA5Z9toR5">
            Förslag och åtgärder
          </p>
          <p xml:id="i-NsiRoWFijKKj7ba7dokoCb">
            Den aktuella sjukvårdssituationen kan förbättras genom ett flertal
            åtgärder. Sjukvården kan således organiseras i en nivåuppdelning
            där så stor del av vården som möjligt förläggs till mindre och
            därmed fler enheter (”decentraliserad sjukvård” eller ”närsjukvård””).
            Man kan organi- sera sorteringscentraler (s. k. jourcentraler)
            med ständig bemanning, dit vem som helst kan ringa som blivit
            i akut behov av sjukvård eller social hjälp men där man också
            kan få anvisning till vilken klinik eller vilken mottagning man
            i första hand bör vända sig och vilka väntetider som där gäller.
            Fler ordinarie läkartjänster, i första hand biträdande överläkar-
          </p>
          <pb facs="riksdagen-motions-pdf/data/1973/mot_1973__1201/mot_1973__1201-004.pdf"/>
          <fw xml:id="i-6fZupRWY1kZvFiaMykXffX">
            Mot. 1973:1201 4
          </fw>
          <p xml:id="i-xvWQDxKcXtTnygX8P9NtS">
            tjänster, bör inrättas. Läkarhus och flerläkarstationer både
            i offentlig och i privat regi bör understödjas. Ökad medicinsk
            information bör lämnas till patienterna. Sjukvården och socialvården
            bör samordnas i former som möjliggör bevarande av något så när
            små enheter. Även om konkreta åtgärder av det slag som här har
            nämnts i många fall kan förbättra den svåra sjukvårdssituationen,
            är det ändå osannolikt att situationen på ett radikalt sätt skulle
            förbättras, om inte ökade resurser ställs till sjukvårdens förfogande.
            De totala sjuk- och hälsovårdsinsatserna uppgår för närvarande
            till knappt åtta procent av bruttonationalproduk- ten. För närvarande
            läggs en stor del av de nya resurserna på den öppna vården för
            att därigenom avlasta den slutna vården. Med hänsyn till de nya
            vårdmöjligheter som åstadkoms genom de ökade medicinska kunska-
            perna är det emellertid också väsentligt, att ökade resurser ges
            till den slutna sjukvården för att alla svårt sjuka skall få bästa
            möjliga vård och största möjliga personliga integritet. Det är
            i längden oförsvarligt, att allvarligt sjuka människor icke kan
            få adekvat vård eller får vänta under lång tid på att få det.
            För att säkra den nödvändiga utbyggnaden av den framtida sjukvården
            måste riksdagen i en samlad bedömning ta ansvaret för att tillräckliga
            resurser ställs till sjukvårdshuvudmännens förfogande. Staten
            måste ta sin del av ansvaret och sin del av kostnaderna för sjukvården.
            Riksdagen bör därför nu av Kungl. Maj:t begära förslag om förändrad
            kostnadsfördelning mellan staten och kommunerna i vad gäller sjukvården.
          </p>
          <p xml:id="i-7eW1Bgv4t4cTQKMCbAEb8c">
            Hemställan
          </p>
          <p xml:id="i-QBQe7qvYnfGS7MemtXsRGU">
            Med anledning härav hemställes att riksdagen hos Kungl. Maj:t
            hemställer att ett samlat program för den fortsatta utbyggnaden
            av sjukvården framlägges; att riksdagen hos Kungl. Maj:t hemställer
            om förslag till system för statsbidrag till de kommunala sjukvårdshuvudmännen;
            samt att riksdagen beslutar hos Kungl. Maj:t hemställa att motioner
            överlämnas till utredningen om kostnadsfördelningen mellan staten
            och kommunerna.
          </p>
          <p xml:id="i-PdV1F2uA6ZQLorFYGd6M6s" type="date">
            Stockholm den 26 januari 1973
          </p>
          <div xml:id="i-Lz7WjTh3rMVAZJFbz4Sxee" type="signatureBlock">
            <p xml:id="i-SXMrmQ3b8pQV2J9CLGSnvd" who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
          </div>
        </div>
      </div>
    </body>
  </text>
</TEI>
