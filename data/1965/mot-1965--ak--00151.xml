<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00151">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__151/mot_1965__ak__151-001.pdf"/>
      <fw xml:id="i-AdSdjjfSvdprPa3XjGwvJN">
        Motioner i Andra kammaren, nr 151 år 1965 11
      </fw>
      <div xml:id="i-6c1oNYGyYSdxp8aVWKCY76" type="motHeader">
        <div xml:id="i-G7FrFFDHHR1XsxvC3xjsY1" type="motTitle"/>
        <div xml:id="i-QS1iqgEzExUo8RovxDvd83" type="motSubmissionInfo"/>
      </div>
      <div xml:id="i-B4ygZYeXx3rWYUffp5mboN" type="motBody">
        <div xml:id="i-T9GoKtCA4H8BPyMwJXBmYy">
          <p xml:id="i-UaPKXVh4SYZL4KAYauWGzA">
            Nr 151
          </p>
          <p xml:id="i-R4GQdLgXoFw8NMmNNK3BGU">
            Av herr Ohlin m. fl., angående mentialsjukvården. (Lika lydande
            med motion nr 121 i Första kammaren)
          </p>
          <p xml:id="i-WyFFqYhkxqnaustdPecjb8">
            Nuvarande läge Dagens mentalsjukvård är betydligt gynnsammare
            behandlad av stats- makterna och äger bland allmänheten en avsevärt
            större aktning än gårda- gens sinnessjukvård. Dock är läget inom
            mentalsjukvården ännu långt ifrån tillfredsställande. Alltjämt
            kan man tala om en mentalsjukvårdens kris. Det problematiska läget
            inom mentalsjukvården har främst sin grund i två be- svärande
            faktorer, nämligen organisatorisk eftersläpning och personalbrist.
            Den organisatoriska eftersläpningen tar sig många uttryck. Sålunda
            är åtskilliga avdelningar inom de stora mentalsjukhusen på ett
            markant sätt tekniskt eftersatta, trots de förbättringar som åstadkommits.
            På många håll är inredning, sängutrustning och möblering alltjämt
            primtiva och personal- krävande. Hjälpmedel såsom sängvagnar och
            sängbord, rullstolar och rull- bårar, hissar, kylskåp och värmeskåp
            är på sina ställen fåtaliga eller saknas helt. Många avdelningar
            saknar telefoner och lokalbristen för såväl patienter som personal
            är stor. Mentalsjukvårdens lagtekniska särställning hindrar dess
            naturliga sam- ordning med annan sjukvård, vilket är ägnat att
            motverka en radikal mo- dernisering. De psykiska sjukhusens nuvarande
            placering som avskilda en- heter, ofta på avsevärt avstånd från
            andra sjukvårdsinrättningar, verkar hämmande inte bara på patienternas
            personliga trivsel utan också på sjuk- vårdens standard och effektivitet.
            Denna geografiska isolering utgör en kvar- leva från äldre tider.
            Till de fyra stora disciplinerna inom modern medicin räknar 1948
            års läkarutbildningskommitté med medicin, kirurgi, pediatri och
            psykiatri. Det synes därför naturligt att samtliga dessa fyra
            grundspecialite- ter representeras vid ett normallasarett. Om
            sådan ändamålsenlig utbygg- nad komme till stånd, skulle den psykiska
            vården relativt snabbt omformas och rationaliseras. Större krav
            än nu måste i framtiden ställas inte blott på egentliga mental-
            sjukhus utan även på psykiatriska sekundärsjukhus och sjukhem,
            där triv- sel och bekvämlighet utgör en mycket viktig faktor för
            att ge tillvaron god människovärdighet för långtidssjuka och psykiskt
            invalidiserade sjuka. Tek- nisk förbättring av samtliga mentalsjukhus
            är därför, oavsett vilken vård- form man i framtiden kommer att
            utnyttja dem till, en angelägen uppgift, som utan dröjsmål måste
            fullföljas.
          </p>
          <pb facs="riksdagen-motions-pdf/data/1965/mot_1965__ak__151/mot_1965__ak__151-002.pdf"/>
          <fw xml:id="i-wDeEHAQ7rC7UdZac5kePW">
            12 Motioner i Andra kammaren, nr 151 år 1965
          </fw>
          <p xml:id="i-HFS6LeywbnxdNnG8hCMNv8">
            Att beklaga är att även de nyaste mentalsjukhusen såsom Falbygdens,
            Mellvinge och Hälsinge sjukhus, trots modern arkitektur och utrustning
            dock i princip i mycket präglas av föråldrad planering. även det
            i och för sig utmärkta Gullberna sjukhus kan ses som ett uttryck
            för gammaldags ideal i fråga om mentalsjukhus snarare än som en
            representant för ett mo- dernt och ratiotnellt sådant. Bristen
            på psykiatriker i dagens läge utgör ett av den moderna mental-
            sjukvårdens största problem. Det råder brist på psykiatriskt skolad
            personal även utanför Sverige, varför en rekrytering av utländska
            läkare ej kan ge någon lösning av problemen. Utländska inom psykiatrien
            verksamma läka- re har därjämte större svårigheter att arbeta
            än läkare verksamma inom andra medicinska specialiteter, då språket
            är psykiaterns främsta diagnos- instrument och samtidigt har utomordentlig
            vikt inom terapien. Intresset för psykiatrisk specialisering bland
            blivande läkare är ringa, varför åtgärder måste vidtas för att
            stimulera flera att ägna sig åt detta arbetsfält. Trots allt måste
            vi realistiskt räkna med att en avsevärd tid framåt blott förfoga
            över ett begränsat antal specialister för de stora arbetsuppgifter
            psykiatrien har och ytterligare kommer att få.
          </p>
          <p xml:id="i-QFaBVWtBninQwRsekZqVMd">
            Framtida planering När det gäller mentalsjukvårdens organisation
            och framtida personalrek- rytering måste ett radikalt nytänkande
            äga rum. Talet om »tung&gt; psykiatri har verkat suggererande
            och bidragit till att fixera begrepp, som medfört en olycklig
            och onaturlig kategoriklyvning av klientelet. Enligt Sveriges
            läka- reförbund torde det vara mera ändamålsenligt att i överensstämmelse
            med gängse medicinsk terminologi tala om akut, subkronisk och
            kronisk sjukdom samt psykisk invaliditet av olika slag. Vid utbyggnaden
            av mentalsjukvården måste stor hänsyn tagas till sam- ordningsproblemen.
            Vidare bör man sträva efter effektivare och mindre mentalsjukvårdsenheter
            och därvid särskilt psykiatriska lasarettskliniker. Mentalsjukvården
            bör inarbetas i den allmänna sjukvårdens organisation då det gäller
            såväl den slutna som den öppna vården.
          </p>
          <p xml:id="i-QYXmNt8eSqEDekwJDonDxX">
            Öppen vård Bland psykiatrikerna av i dag finns en allmän uppfattning
            om att mellan 10 och 25 2 av befolkningen skulle vara i behov
            av ambulent psykiatrisk vård. En aktuell undersökning har visat
            att ca 1/4 av alla sjuka, intagna å invärtessjukhusavdelningar
            i Danmark, lider av »nervösa» sjukdomar samt att denna siffra
            är ännu högre för motsvarande ambulenta klientel. Det gäl- ler
            här oftast »psykisk insufficiens&gt;, som på ett tidigt stadium
            bör uppmärk- sammas för att hjälp snabbt och effektivt skall kunna
            insättas. I framtidens hälsoundersökningar bör även psykisk insufficiens
            uppmärksammas. Förebyggande psykisk vård utgör även i dagens läge
            ett försummat områ-
          </p>
          <pb facs="riksdagen-motions-pdf/data/1965/mot_1965__ak__151/mot_1965__ak__151-003.pdf"/>
          <fw xml:id="i-LMTZH5ZMhWnQMLebo9Uvyn">
            Motioner i Andra kammaren, nr 151 år 1965 13
          </fw>
          <p xml:id="i-Xp33i3yWa3UuwEYQLU2mSB">
            de. Sjukhusens öppna vård, innefattande såväl sjukvård som mentalhygie-
            nisk rådgivning av skilda slag, bör utbyggas energiskt och nuvarande
            hjälp- verksamhetsorganisation förbättras, varvid största hänsyn
            bör tagas till skif- tande geografiska förhållanden och utbildade
            traditioner. Den mentalhygie- niska frontlinjen av i dag går väsentligen
            genom de psykiatriska lasaretts- klinikerna och dithörande öppna
            mottagningar. Dessa har visat sig synnerli- gen populära, och
            patienterna söker sig dit spontant i en omfattning som man från
            början icke vågat räkna med. Här finner vi hur en välskött öppen
            vård på synnerligen effektivt sätt minskar belastningen på den
            slutna vår- den, samtidigt som den bidrar till att hos allmänheten
            öka förtroendet för psykiatrien bl. a. genom möjligheterna att
            redan på ett tidigt stadium erhålla mentalhygienisk rådgivning
            och psykiatrisk behandling. I anslutning till centrallasarettens
            öppna mottagningar skulle även alkoholkliniker, abortråd- givningsbyråer,
            familjerådgivningsbyråer etc. bättre än nu organiseras. I mån
            av behov borde även filialmottagningar kunna anordnas vid andra
            la- sarett än de med en psykiatrisk klinik. Den till lasarettet
            knutna öppna vården har också stor betydelse som ser- viceinstitution
            för läkare inom lasarettets övriga specialiteter och inte minst
            för de självständigt praktiserande läkarna, som framför allt på
            sina mot- tagningar kommer i kontakt med många patienter i behov
            av psykiskt före- byggande vård. Ett ökat samarbete mellan allmänpraktikerna
            och psykia- trikerna, både genom konsultationer och visitronder,
            kan i hög grad med- verka till en aktivering av landets mentalhygieniska
            och mentalsjukvårdande resurser.
          </p>
          <p xml:id="i-2sRCFNw71PnCN162s3gr8V">
            Barn- och ungdomspsykiatri Kroppshälsovården under de första
            levnadsåren börjar bli väl utbyggd (barnavårdscentraler, skolläkarmottagningar).
            Det brister mer när det gäller den psykiska vården. Man kan inte
            nog framhålla vikten av att den barn- och ungdomspsykiatriska
            verksamheten både inom och utom lasaretten äg- nas ingående uppmärksamhet
            vid en kommande utbyggnad av den psykiska vården. I detta sammanhang
            går knappast att undvika att påminna om vår- den av psykiskt efterblivna.
            De utgör en hittills mycket försummad grupp bland de mentalt sjuka
            och kräver betydligt ökade insatser såväl i fråga om forskning
            som vårdmöjligheter. När det gäller den rent förebyggande psykiska
            barna- och ungdomsvården är det uppenbart att den bör kunna insättas
            på ett så tidigt stadium som möjligt. Föräldrar bör därför få
            råd av psykiatriker och psykologer när det gäller att på ett tidigt
            stadium upptäcka psykisk missanpassning, så att man så tidigt
            som möjligt kan påbörja behandling. Expertis inom berörda områ-
            den bör finnas att tillgå för både daghem och förskolor. Den förebyggande
            mentala vården vid skolorna bör intensifieras. Detta kräver i
            sin tur ökad utbildning av barnpsykiatriker och barnpsykologer.
          </p>
          <pb facs="riksdagen-motions-pdf/data/1965/mot_1965__ak__151/mot_1965__ak__151-004.pdf"/>
          <fw xml:id="i-YQ5Uz7RB7vcjskdmhmyZpp">
            14 Motioner i Andra kammaren, nr 151 år 1965
          </fw>
          <p xml:id="i-9pmxsZdLGoKMDGGi6Zkczh">
            Akut vård Den akuta vården bör förläggas till psykiatriska lasarettskliniker,
            dit man vid sidan av psykiatriska vårdavdelningar av nutida typ
            även bör förlägga vårdavdelningar för akuta sjukdomstillstånd
            med mer utpräglad psykossym- tomatologi av det slag som nu behandlas
            på de stora mentalsjukhusens akut- avdelningar. Även åtskilliga
            subkroniska fall, vilka för det mesta vårdas ambulant men ibland
            behöver en tids sjukhusvård, kan lämpligen omhän- dertagas på
            sålunda utvidgade psykiatriska lasarettskliniker. Ett förslag
            till en sådan koncentrering av psykiatrisk sjukvård har redan
            tidigt framförts inom landet; det har förverkligats i Danmark.
            Möjlig »dag- resp. nattsjukvård&gt; är även ett betydelsefullt
            nytt moment i mentalklinikernas rutinverksamhet.
          </p>
          <p xml:id="i-FmyHNDopuDjiP3biRn7GuJ">
            Långtids- och invalidvård Patienter med psykiska sjukdomar av
            mer långdragen typ bör behandlas på avdelningar för långtidsvård,
            speciellt inrättade för att passa just detta klientel, s. k. sekundärsjukhus.
            Ett stort, kanske tillräckligt antal platser av denna typ står
            till förfogande på nuvarande mentalsjukhus. Resurserna för medicinsk
            och social rehabilitering måste dock där ytterligare förstärkas,
            samtidigt som organisationen för arbetsträning i skyddad miljö
            bättre ut- byggs. Målet måste bli att föra så många som möjligt
            av dessa patienter ut i en mänskligt meningsfylld tillvaro. En
            god långtidsvård bör kunna genom- föras med ett begränsat antal
            läkare, förutsatt att kadern av annan special- personal är riktigt
            tillgodosedd. För detta ändamål behövs yrkeslärare, ar- betsterapeuter,
            sjukgymnaster och kuratorer. Tillräckliga ekonomiska och tekniska
            resurser samt lämpliga lokalutrymmen är nödvändiga förutsätt-
            ningar för en meningsfull verksamhet i arbetslokaler och verkstäder.
            För invalidiserade mentalsjuka bör finnas ändamålsenliga och trivsamma
            sjukhem. Vårdpersonalens teoretiska medicinska standard behöver
            här inte vara kvalificerad i samma utsträckning som vid akut-
            och sekundärsjuk- hus. Väsentligt är att vården präglas av en
            människovänlig attityd och ett levande intresse för de sjuka.
            Också sådana sjukhem behöver skyddade te- rapi- och träningsverkstäder.
          </p>
          <p xml:id="i-JhMM2nuz8kBREg3P6uuLpY">
            Åldringsvård Genom förändringen av befolkningens sammansättning
            i vårt land sker också inom mentalsjukvårdens klientel en förskjutning
            uppåt i åldrarna. Den geriatriska vården kommer i framtiden i
            allt högre grad att handhas av specialister på detta område. Vårdformer
            kommer att skapas såväl för åld- ringar, som är svårt invalidiserade
            men psykiskt friska, som för gamla med senila psykoser och senila
            konfusionstillstånd. Det synes rimligt att geriatri- kerna övertar
            en del avdelningar vid mentalsjukhusen för att på så sätt till-
            godose åldringsklientelets behov av platser för långtidsvård.
            Rehabiliterings-
          </p>
          <pb facs="riksdagen-motions-pdf/data/1965/mot_1965__ak__151/mot_1965__ak__151-005.pdf"/>
          <fw xml:id="i-NxHdRgokTbKt1fHCXvyMdC">
            Motioner i Andra kammaren, nr 151 år 1965 15
          </fw>
          <p xml:id="i-KimF7YMVjRVdjDrexQo8VQ">
            verksamheten för dessa patienter bör därvid samordnas med sjukhusets
            öv- riga aktiveringsterapi.
          </p>
          <p xml:id="i-H3L4578vYLvXDJdhbJNHLC">
            Övrigt Det är en allmän uppfattning att de nuvarande läkarna
            inom mentalsjuk- värden utnyttjas på ett irrationellt sätt. Genom
            bättre fördelning mellan olika psykiska vårdformer torde det bli
            möjligt att läkarnas insatser tillva- ratas på ett mer ändamålsenligt
            sätt. För att verksamheten skall fungera så effektivt som möjligt
            behöver de olika personalgrupperna ej endast en god grundutbildning
            utan även möj- lighet till en fortsatt efterutbildning. Detta
            gäller ej minst läkarna och sjuk- sköterskorna. Det väsentliga
            i de nya tankegångarna inom mentalsjukvården utgör tyngdpunktens
            förläggning till aktiva terapiavdelningar. Ökad anknytning till
            annan sjukvård gör den psykiatriska sjukvården mer tilltalande
            för an- ställningssökande. Att underläkartjänsterna på de stora
            mentalsjukhusen för närvarande inte är tillräckligt attraktiva
            framgår av att majoriteten av dessa tjänster står vakanta och
            ofta till och med obesatta. Om ovan skisse- rade riktlinjer realiseras
            skulle praktiskt taget all psykiatrisk sjukvård på det ena eller
            andra sättet bli knuten till lasarettskliniker och därmed även
            tjänsterna mer attraktiva. Även undervisningen i psykiatri bör
            moderniseras. Den förbättring som in- fördes genom studieordningen
            1955, då psykiatrien ryckte upp som ett huvud- ämne, har dämpats
            genom ämnets obligatoriska kombination med neurolo- gien. Denna
            obligatoriska kombination anses av ämnesföreträdarna vid uni-
            versiteten icke ändamålsenlig och bör upphöra. Med anledning av
            det ovan anförda föreslår vi, att riksdagen måtte besluta att
            i skrivelse till Kungl. Maj:t understryka de tankegångar, som
            ovan anförts beträffande organisationen av förebyggande psykisk
            vård samt mental- sjukvård, och därvid särskilt betona, att teknisk
            utrustning och resurser för rehabiliterings- och aktiveringsterapi
            inom mentalsjukvården förbättras, i all synnerhet inom långtids-
            vården; samt att den grundläggande utbildningen i psykiatri blir
            föremål för utredning i effektiviserande och moderniserande syfte.
          </p>
          <p xml:id="i-9dbuKEH1oM2K7eeNzvzUYD" type="date">
            Stockholm den 25 januari 1965
          </p>
          <p xml:id="i-PNKzTWt6gNUehszvh6EGo4">
            Bertil Ohlin Sven Wedén Brita Elmén Daniel Wiklund Bertil von
            Friesen Cecilia Nettelbrandt
          </p>
          <p xml:id="i-KeoVMMu2M58eTyWRjZ79fh">
            Sven Antby Henning Gustafsson
          </p>
          <p xml:id="i-LKjFajcYwWtKNhDKeVweu5">
            MARCUS BOKTR. STHLM 1965 650024
          </p>
        </div>
      </div>
    </body>
  </text>
</TEI>
