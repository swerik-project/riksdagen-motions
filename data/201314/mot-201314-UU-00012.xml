<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00012">
  <teiHeader>
    <fileDesc>
      <titleStmt>
        <title>med anledning av skr. 2013/14:115 Verksamheten i Europeiska unionen under 2013</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:115 Verksamheten i Europeiska unionen under 2013</title>
          <idno type="rdwebb">H102U12</idno>
          <rs type="number">U12</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U12/text</ref>
          <ref type="dokument_url_html">http://data.riksdagen.se/dokument/H102U12</ref>
          <ref type="dokumentstatus_url_xml">http://data.riksdagen.se/dokumentstatus/H102U12</ref>
          <ref type="doc">http://data.riksdagen.se/fil/0BFA42E9-B466-4F85-A0A8-25D297D1FD87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PcmazMA71KYtuYmBmPdTr7" type="basedOn"/>
        <correspContext corresp="i-PcmazMA71KYtuYmBmPdTr7">
          <ref>Regeringsskrivelse 2013/14:115</ref>
        </correspContext>
        <correspAction xml:id="i-LaCbsumEwt8UGvk4vAQi8N" type="signed"/>
        <correspContext corresp="i-LaCbsumEwt8UGvk4vAQi8N">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-TN4btpiQ2eCGqfRc1Dsjpm" type="referral">
          <date when="2014-04-02"/>
        </correspAction>
        <correspAction xml:id="i-16sJPxpTcshvPfm5VuBjhp" type="referral">
          <date when="2014-04-02"/>
        </correspAction>
        <correspAction xml:id="i-UubZ74RZAKHqfE8TRCiRQA" type="dismissal">
          <date when="2014-04-01"/>
        </correspAction>
        <correspAction xml:id="i-XCqFyLvVDDNcmFeEP7Cmzr" type="dismissal">
          <date when="2014-04-01"/>
        </correspAction>
        <correspAction xml:id="i-Eh2HufifMkAAK1b9FxTmmX" type="submission">
          <date when="2014-03-26"/>
        </correspAction>
        <correspAction xml:id="i-CE36QtyQS6ADZUmCr1vr99" type="transfer">
          <date when="2014-03-26"/>
        </correspAction>
        <correspAction xml:id="i-4xSwiJAdMqKisyy3n3cCra" type="assigned"/>
        <correspContext corresp="i-4xSwiJAdMqKisyy3n3cCra">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FGYBax6QsqqjwyJd2Ln5CJ">
            Förslag till riksdagsbeslut
          </head>
          <list style="ol">
            <item xml:id="i-U112Ct7AhtvEXsEm46ettU">
              Riksdagen tillkännager för regeringen som sin mening vad som
              anförs i motionen, del 1, om att regeringen ska verka för en omförhandling
              så att Sverige lämnar det överstatliga EU.
            </item>
            <item xml:id="i-EXbaFeejWwHi7a4w9pZdsB">
              Riksdagen tillkännager för regeringen som sin mening vad som
              anförs i motionen, del 1, om folkomröstningar.
            </item>
            <item xml:id="i-NqkcVHEV1ZCV4kwX53iRQS">
              Riksdagen tillkännager för regeringen som sin mening vad som
              anförs i motionen, del 2, om att regeringen ska verka för att
              icke-euroländer ska undantas från Europa 2020-målen.
            </item>
            <item xml:id="i-UEvV7QQKntL24MUWAnvErp">
              Riksdagen tillkännager för regeringen som sin mening vad som
              anförs i motionen, del 2, om att regeringen ska verka för att
              Sverige inte ska delta i den europeiska planeringsterminen.
            </item>
            <item xml:id="i-2PibxZKHqu1LtDcodx4mRW">
              Riksdagen tillkännager för regeringen som sin mening vad som
              anförs i motionen, del 2, om att regeringen ska presentera ett
              förslag till ett nationellt reformprogram för riksdagen genom
              en särskild skrivelse.
            </item>
            <item xml:id="i-6qjS9QqCaYHYzNMjPUBgh1">
              Riksdagen tillkännager för regeringen som sin mening vad som
              anförs i motionen, del 2, om krav på nya länder vad gäller medlemskap
              i EU eller kandidatstatus för något land.
            </item>
            <item xml:id="i-QY4nNtfP3vW86XMGQ7KD2i">
              Riksdagen tillkännager för regeringen som sin mening vad som
              anförs i motionen, del 2, om att regeringen ska verka för att
              EU:s föranslutningsstöd används återhållsamt och att det avskaffas
              senast 2017.
            </item>
            <item xml:id="i-XfaWJHzhmaBb3UMxM2NYUE">
              Riksdagen tillkännager för regeringen som sin mening vad som
              anförs i motionen, del 2, om en avveckling av Europeiska utrikestjänsten.
            </item>
            <item xml:id="i-A4fXDRex6AoxtHCegr4Lkb">
              Riksdagen tillkännager för regeringen som sin mening vad som
              anförs i motionen, del 2, om att regeringen ska verka för att
              minimera förekomsten av delegerade akter och att samråd ska ske
              med EU-nämnden innan varje överföring av normgivningsmakt och
              utnyttjandet av normgivningsmakt.
            </item>
            <item xml:id="i-2yP8shs2jGo5wLv1dKuDyc">
              Riksdagen tillkännager för regeringen som sin mening vad som
              anförs i motionen, del 3, om den gemensamma säkerhets- och försvarspolitiken.
            </item>
            <item xml:id="i-GSAxRBsb2A8twks6U3De6P">
              Riksdagen tillkännager för regeringen som sin mening vad som
              anförs i motionen, del 3, om upphandling av försvarsmateriel.
            </item>
            <item xml:id="i-iiXyopGZczRL8CeP5tUGJ">
              Riksdagen tillkännager för regeringen som sin mening vad som
              anförs i motionen, del 3, om EU:s förstärkta roll i FN:s generalförsamling.
            </item>
            <item xml:id="i-QNjpAbZrVNhjNRiduqZWmv">
              Riksdagen tillkännager för regeringen som sin mening vad som
              anförs i motionen, del 3, om att motverka ett gemensamt konsulärt
              system.
            </item>
            <item xml:id="i-QNp3erDKPJ6FpGn59yHgYX">
              Riksdagen tillkännager för regeringen som sin mening vad som
              anförs i motionen, del 3, om att även andra intressen än rent
              ekonomiska bör kunna beaktas inom handelspolitiken.
            </item>
            <item xml:id="i-4ixAzEYgjUHXm3yWey3mcV">
              Riksdagen tillkännager för regeringen som sin mening vad som
              anförs i motionen, del 3, om att exportbidrag, som är direkt skadliga
              för utvecklingsländernas självförsörjningsgrad, ska avskaffas.
            </item>
            <item xml:id="i-SeLG4AzMf8WyM2dhzHd2P8">
              Riksdagen tillkännager för regeringen som sin mening vad som
              anförs i motionen, del 4, om finansiellt stabilitetsstöd och Europeiska
              stabilitetsmekanismen.
            </item>
            <item xml:id="i-R7gB6ABzCwem9LW9D3VEBz">
              Riksdagen tillkännager för regeringen som sin mening vad som
              anförs i motionen, del 4, om att införa ett permanent svenskt
              undantag från EMU och euro som valuta.
            </item>
            <item xml:id="i-WAskUq8PZYtr7izBLrPnJM">
              Riksdagen tillkännager för regeringen som sin mening vad som
              anförs i motionen, del 4, om att dra tillbaka Sveriges stöd för
              fördraget om stabilitet, samordning och styrning.
            </item>
            <item xml:id="i-AdiNj4Rbq9MVYmCAk8E275">
              Riksdagen tillkännager för regeringen som sin mening vad som
              anförs i motionen, del 4, om Europeiska investeringsbanken.
            </item>
            <item xml:id="i-8jScdKii1VkBuF7zfieAxm">
              Riksdagen tillkännager för regeringen som sin mening vad som
              anförs i motionen, del 4, om finansiella transaktioner.
            </item>
            <item xml:id="i-4KarxxPqZ3BaXzoH29a5sk">
              Riksdagen tillkännager för regeringen som sin mening vad som
              anförs i motionen, del 5, om att regeringen bör utreda och redovisa
              negativa effekter av Schengensamarbetet och EU:s gränsskydd.
            </item>
            <item xml:id="i-Dw5nSuqzp4QBDPSowttBuJ">
              Riksdagen tillkännager för regeringen som sin mening vad som
              anförs i motionen, del 5, om att Schengensamarbetet i sin nuvarande
              form omedelbart ska avvecklas.
            </item>
            <item xml:id="i-BxrshhRfSjHbUnQtM2PLY9">
              Riksdagen tillkännager för regeringen som sin mening vad som
              anförs i motionen, del 5, om regeringens arbete med att efterleva
              Dublinförordningen.
            </item>
            <item xml:id="i-C4TsbAh2dKhboZmSAnoPb8">
              Riksdagen tillkännager för regeringen som sin mening vad som
              anförs i motionen, del 5, om vidare viseringsavtal.
            </item>
            <item xml:id="i-8ezsYKWRPdhUHJnqounkTg">
              Riksdagen tillkännager för regeringen som sin mening vad som
              anförs i motionen, del 7, om att de anslagna forskningsmedlen
              i Horisont 2020 ska stanna inom EU och inte överföras till tredjeland.
            </item>
            <item xml:id="i-Qd37EYrg7XneVvtwjuamFi">
              Riksdagen tillkännager för regeringen som sin mening vad som
              anförs i motionen, del 7, om att de enskilda utbildningsanstalterna
              ska få styra mer över de medel som anslås för Horisont 2020.
            </item>
            <item xml:id="i-H2Pkbur5h3H71AqsXkLX3F">
              Riksdagen tillkännager för regeringen som sin mening vad som
              anförs i motionen, del 7, om att satsningarna på Horisont 2020
              i större omfattning bör göras efter excellens.
            </item>
            <item xml:id="i-4iPNTUt2WtJiWUm7BoXmyp">
              Riksdagen tillkännager för regeringen som sin mening vad som
              anförs i motionen, del 7, om att regeringen ska verka för en avveckling
              av sammanhållningspolitiken, att budgetrestriktivitet ska iakttas
              när det gäller användningen av EU:s budget samt att hårdare krav
              ska införas på kontroller och redovisning av EU:s medel innan
              utbetalning.
            </item>
            <item xml:id="i-7rTJKJDJJEf7Yqr47hR2Du">
              Riksdagen tillkännager för regeringen som sin mening vad som
              anförs i motionen, del 8, om att den föreslagna EU-regleringen
              om minskade kostnader vid utbyggnad av höghastighetsnät ska ske
              i direktivform i stället för i form av en förordning.
            </item>
            <item xml:id="i-7LAqynSCtoJr96HKqAhHbA">
              Riksdagen tillkännager för regeringen som sin mening vad som
              anförs i motionen, del 8, om att godkännanden av järnvägsfordon
              och utfärdanden av och återkallelser av säkerhetsintyg för järnvägsföretag
              ska ske på nationell nivå.
            </item>
            <item xml:id="i-KAPHVAWpbQ4otvR1VC7ffS">
              Riksdagen tillkännager för regeringen som sin mening vad som
              anförs i motionen, del 8, om att det är de nationella myndigheternas
              uppdrag att hantera avtal om allmännyttig järnvägstrafik.
            </item>
            <item xml:id="i-UxTHQQnxLvhM4T6xy46cry">
              Riksdagen tillkännager för regeringen som sin mening vad som
              anförs i motionen, del 8, om att så mycket som möjligt av medlemsländernas
              flygledning och trafikbestämmelser ska skötas på nationell nivå.
            </item>
            <item xml:id="i-6SKvpsawFJbxR74aCUCS6h">
              Riksdagen tillkännager för regeringen som sin mening vad som
              anförs i motionen, del 9, om att regeringen ska verka för att
              avskaffa den gemensamma jordbrukspolitiken.
            </item>
            <item xml:id="i-L34zAifobSSHiAYspXB3t2">
              Riksdagen tillkännager för regeringen som sin mening vad som
              anförs i motionen, del 9, om att regeringen ska verka för att
              avskaffa den externa fiskeripolitiken.
            </item>
            <item xml:id="i-S4maGZkveZrFh7um4KtZUr">
              Riksdagen tillkännager för regeringen som sin mening vad som
              anförs i motionen, del 10, om att regeringen vid förhandlingar
              inom den klimat- och energipolitiska ramen ska verka för att EU:s
              medlemsstaters åtaganden ska kunna justeras.
            </item>
            <item xml:id="i-YDGFApnHrdXiNmMvfdE6gC">
              Riksdagen tillkännager för regeringen som sin mening vad som
              anförs i motionen, del 10, om att kärnkraft vid förhandlingar
              inom den klimat- och energipolitiska ramen ska likställas med
              förnybar energi.
            </item>
            <item xml:id="i-Azz4Aj5uQC8E4wZbZTcDbn">
              Riksdagen tillkännager för regeringen som sin mening vad som
              anförs i motionen, del 10, om att regeringen ska driva som svensk
              linje att EU:s medlemsstater, inom ramen för internationella klimatavtal,
              inte bör anta väsentligt större mål om minskning av utsläpp av
              växthusgaser än resten av världen.
            </item>
            <item xml:id="i-9rpmVTg1JE9bgYUSMyKBnh">
              Riksdagen tillkännager för regeringen som sin mening vad som
              anförs i motionen, del 10, om att regeringen i EU bör driva frågan
              om att klimatfokus bör ligga på energiforskning.
            </item>
            <item xml:id="i-Q2UjepMKYz6Sma1GRm5ymv">
              Riksdagen tillkännager för regeringen som sin mening vad som
              anförs i motionen, del 10, om att regeringen bör driva linjen
              att EU:s medlemsstater vid beräkningen av nettoutsläpp av klimatgaser
              ska kunna tillgodogöra sig faktiska nettoutsläpp som inkluderar
              markanvändning enligt vad som anförs i motionen.
            </item>
            <item xml:id="i-JLTZjZz4K1RNkroEHBH72c">
              Riksdagen tillkännager för regeringen som sin mening vad som
              anförs i motionen, del 11, om en ny inriktning för EU:s kulturpolitik.
            </item>
            <item xml:id="i-BodDRQ5vYWwe466czUxErE">
              Riksdagen tillkännager för regeringen som sin mening vad som
              anförs i motionen, del 11, om att idrottspolitiken ska förbli
              en nationell angelägenhet.
            </item>
          </list>
        </div>
        <div type="motContent">
          <head xml:id="i-MjcFUf11cSvNdnpd5atCSm" type="h1">
            Del 1 – Den övergripande utvecklingen i EU
          </head>
          <head xml:id="i-ADj1rzxTj7y7Eo667Pcrxc" type="h2">
            Lämna den överstatliga unionen samt folkomröstning
          </head>
          <p xml:id="i-JWvRYZmHBzXfqNX8JyghXQ">
            Sverigedemokraterna anser inte att det är rätt eller rimligt
            att EU:s lagar står över de lagar som stiftas av riksdagen, folkets
            företrädare. Svenska folket har faktiskt aldrig blivit tillfrågat
            om detta utan röstade ja till ett helt annat EU än vad EU utvecklats
            till i dag. Sverige var redan innan EU-inträdet 1995 en högteknologisk,
            framgångsrik välfärdsstat med stark export, högkvalitativa produkter
            och tjänster, hög arbetsmoral och ett välorganiserat samhälle.
            Allt detta lyckades svenskarna skapa utan ett överstatligt EU
            vars lagar gäller över våra egna.
          </p>
          <p xml:id="i-JLFH8YKCByh2EtMqK8U6XK">
            Vi anser att svenskarna bäst bestämmer själva över sin egen framtid
            och vill därmed att Sverige ska lämna den överstatliga unionen
            för att i stället ha ett mellanstatligt avtal som garanterar frihandelsområdet
            och andra aspekter där alla Europas länder har ett gemensamt intresse
            att samarbeta, exempelvis omkring brottsbekämpning, miljö och
            gränskontroll. Även utbytesavtal för studerande kan ingå här,
            precis som Schweiz har i dag, som ju valt att stå utanför överstatligheten.
            När ett sådant alternativ är framförhandlat vill vi ge svenska
            folket möjlighet att säga sitt i en ny folkomröstning där man
            för första gången får säga sitt om Sveriges medverkan i en överstatlig
            union.
          </p>
          <head xml:id="i-C2WNdJGa2KqKDYjQLWkKGp" type="h1">
            Del 2 – Frågor under allmänna rådet
          </head>
          <head xml:id="i-SBKCgsCxH5nM2Z3EYsYypy" type="h2">
            Europa 2020 och den europeiska planeringsterminen
          </head>
          <p xml:id="i-KRXMqgmkbfzpxHbNbEw4iE">
            Det är dags att EU tar ett steg tillbaka. Även om vi tycker att
            Europa 2020-målen i sig är sympatiska, finns det anledning att
            ifrågasätta om det verkligen är så EU ska fungera – med gemensamma
            mål som omvandlas till en harmoniserad strategi som i sin tur
            omvandlas till EU:s gemensamma rekommendationer om reformer i
            medlemsstaterna. Konvergens mellan medlemsstaternas ekonomier
            och tillväxt kommer nog snarare till genom sund konkurrens mellan
            medlemsstaterna och marknadstillträde inom unionen, än genom harmoniserad
            utbildningspolitik och användningen av strukturfonder. Själva
            tanken på EU som en förutbestämd konvergensmaskin är det dags
            att ifrågasätta. Det finns ett oroväckande drag hos samtliga EU:s
            institutioner av såväl top-down-perspektiv som en idé om en storlek
            passar alla. Man ser hela tiden hur Europa 2020 och den europeiska
            planeringsterminen breder ut sig. Från att ha varit ett i huvudsak
            makroekonomiskt verktyg inkluderar den numera rättspolitiska frågor
            och sociala frågor. Det finns till och med ett förslag från kommissionen
            om att man ska titta på hur man ska beräkna grunderna för försörjningsstöd
            i medlemsstaterna. Det är häpnadsväckande hur ur synk med tiden
            EU verkar vara; när fler och fler länder och partier talar om
            att repatriera makt och att man vill ha ett mindre EU, talar EU:s
            institutioner om mer övervakning och mer harmonisering.
          </p>
          <p xml:id="i-LD14xr83nKkz5vt4cgy4xm">
            Såvitt avser specifikt den europeiska terminen anser Sverigedemokraterna
            att det är något som bör förpassas till en krets av närmast sörjande
            och den krets av medlemsstater som står beredda att bli finanspolitiskt
            annekterade. Därutöver anser Sverigedemokraterna att det är desto
            mer oroväckande att kommissionen tagit den förstärkta ekonomiska
            styrningen till intäkt för att ge rekommendationer på områden
            som förvisso anknyter till finanspolitiska utgifter, men som knappast
            förväntades ingå i kommissionens granskning från början, såsom
            socialpolitik. Sverigedemokraterna anser att regeringen snarast
            bör verka för att den europeiska planeringsterminen endast ska
            omfatta de länder som omfattas av stödprogram eller ingår i eurogruppen.
          </p>
          <p xml:id="i-AsC9EWUGLBsoPjLsQMsqKk">
            Som Sverigedemokraterna tidigare år anfört är de nationella reformprogrammen
            en av de avgörande bitarna för att EU ska kunna utöva inflytande
            över en medlemsstats finanspolitik. Därutöver, och med beaktande
            av att den europeiska terminen hela tiden utökas till att omfatta
            fler och fler politikområden, kan det endast konstateras att den
            europeiska terminen på kort tid har utvecklats till att bli ett
            av de starkaste verktyg EU har för att på kvasiformell väg påverka
            medlemsstaterna. För att medborgarna och de partier som är EU-skeptiska
            ska kunna dels ta del av, dels bilda opinion kring hur EU påverkar
            medlemsstaterna och vilka krav EU bör ställa på en medlemsstat
            är det av avgörande vikt att regeringens förslag till nationellt
            reformprogram tillställs riksdagen i en särskild skrivelse.
          </p>
          <head xml:id="i-EvX38KPS3DoPzcBfEvspxU" type="h2">
            Utvidgningsprocessen
          </head>
          <p xml:id="i-DYhgTdurSzcPdQFSY94WTw">
            Som Sverigedemokraterna tidigare anfört och alltjämt anför måste
            EU:s Köpenhamnskriterier kompletteras med betydligt hårdare krav
            i fråga om korruption, konflikter, ekonomi och geografi. Länder
            med betydande skuggekonomier, som Grekland, Moldavien, Rumänien
            et al, påverkar hela EU, och då EU är integrerat på alla områden
            leder korruption i ett land till bl.a. att svenska skattemedel
            förfelas, spelplanen för offentlig upphandling inte fungerar,
            rumänska medborgarskap kan köpas och gränsskyddet havererar. EU
            bör vara en zon fredad från konflikter och inriktad på handel
            mellan medlemsstaterna. EU bör vidare lösa sina eventuella konflikter
            med sina grannar med fredliga medel. EU bör vara en fredad handelszon
            utan ovidkommande konflikter mellan medlemsstaterna. Därför anser
            Sverigedemokraterna att inget land ska godkännas för medlemskap
            eller för kandidatlandsstatus innan samtliga dess konflikter vad
            gäller namnfrågor, gränser, handelskonflikter eller annat med
            andra nationer är tillfredsställande lösta. I annat fall riskerar
            EU att importera konflikter till sitt eget område, särskilt i
            ljuset av att en medlemsstat har ett visst inflytande över EU:s
            gemensamma utrikespolitiska ställningstaganden gentemot en annan
            nation. Sverige borde t.ex. inte behöva hamna i den situationen
            att vi i praktiken blir tvungna att ställa oss bakom konsekvenserna
            av Greklands ställningstagande i namnkonflikten med f.d. jugoslaviska
            republiken Makedonien (Fyrom). Varje gång EU utvidgas och i kretsen
            tar med en medlemsstat som har en BNP per capita som är väsentligen
            under EU:s genomsnitt kostar det svenska skattebetalare ytterligare
            miljarder, främst i strukturfondsstöd. Sverigedemokraterna anser
            att EU bör vara en samling av självständiga nationalstater som
            handlar med varandra, inte ett omfördelningssystem för bistånd.
            Således anser Sverigedemokraterna att regeringen ska lägga in
            sitt veto inför varje ytterligare anslutning och varje ytterligare
            godkännande som kandidatland eller potentiellt sådant när aktuella
            länder inte uppfyller ovanstående krav.
          </p>
          <p xml:id="i-UXBW8WhirqcSrfgaVkXFQc">
            Därutöver anser Sverigedemokraterna att regeringen ska verka
            för att EU:s föranslutningsstöd vid halvvägsgenomgången av EU:s
            budget avskaffas och att medlen används så restriktivt, eller
            i så liten utsträckning som möjligt fram till dess. I dagsläget
            ser det närmast ut som om EU går in med pengar och expertis i
            ett kandidatland och betalar vad det kostar att bygga upp det
            precis som man vill ha det.
          </p>
          <head xml:id="i-H4SZ5xGDtUif9KeWUVoqcM" type="h2">
            EU:s utrikestjänst
          </head>
          <p xml:id="i-T6BwALvrXr8GZsqYm8PFQZ">
            Sverigedemokraterna kan inte ställa sig bakom den utveckling
            som sker i EU att alltmer av utrikespolitiken ska förflyttas från
            respektive medlemsland till EU och EU:s utrikestjänst. Regeringen
            och utrikesministern har vid tidigare tillfällen uttryckt att
            EU:s utrikespolitik är vår utrikespolitik. Sverigedemokraterna
            anser att regeringen i EU bör värna och stärka svenska utrikespolitiska
            intressen i stället för att på det här sättet helt överge svensk
            utrikespolitik åt EU. Med hänvisning till detta är det vår uppfattning
            att Europeiska utrikestjänsten bör avvecklas.
          </p>
          <head xml:id="i-KUwK5qyv76y3e7RCNKzCtm" type="h2">
            Kommittéförfarande och delegerade akter
          </head>
          <p xml:id="i-45iQcgjB8DhHMSHRKJmyLK">
            Det som huvudsakligen oroar Sverigedemokraterna inom detta område
            är att Lissabonfördraget gav långtgående normgivningsmakt till
            kommissionen, normgivningsmakt som Sverigedemokraterna i stället
            anser hör hemma hos medlemsstaterna. Mycket av det som kommissionen
            numera kan besluta om och som göms bakom tekniska anpassningar
            till Lissabonfördraget är i själva verket betydande överflyttningar
            av makt till Bryssel. Sverigedemokraterna anser att regeringen
            ska tillse att deras representanter i Coreper motsätter sig ytterligare
            utnyttjanden av den delegerade makten. Sådana flagranta överflyttningar
            av normgivningsmakt ska inte heller ske genom s.k. A-punkter.
            Varje enskild möjlighet för kommissionen att utnyttja sin möjlighet
            att anta regler via delegerade akter bör diskuteras enligt den
            särskilda ordning som föreskrivs i regeringsformen.
          </p>
          <head xml:id="i-M6KJbmr1wXTNH33SZPwvAu" type="h1">
            Del 3 – EU:s förbindelser med omvärlden
          </head>
          <head xml:id="i-DbKXAx6o6B3ZCCZYEBr62s" type="h2">
            Utrikes- och säkerhetspolitik
          </head>
          <p xml:id="i-THU6XUkUXjvBUZqHixp8bA">
            Sverigedemokraterna ser med oro på att Europeiska rådet vill
            driva EU till en alltmer sammanvävd militär organisation. När
            ett alltmer överstatligt EU beslutar om militära insatser där
            riksdagens inflytande är begränsat innebär det i praktiken att
            Sverige är med i en militär allians. Sverigedemokraterna anser
            det vara tveksamt om denna förändring i svensk utrikespolitik
            är förankrad hos det svenska folket. Därför menar Sverigedemokraterna
            att regeringen inom EU ska verka för en linje där säkerhets- och
            försvarspolitik i huvudsak ska ligga på respektive medlemsland,
            samt motverka en inriktning som går mot en sammanvävd militär
            organisation. Om samarbete i stora frågor är nödvändigt ska det
            ske på mellanstatlig basis.
          </p>
          <p xml:id="i-7L2zmGkB3YeNJyjWfupFiQ">
            Utöver detta menar vi att det är ett oundgängligt behov för det
            svenska försvarets framtida utveckling att ha tillgång till en
            tekniskt välutvecklad försvarsindustri med bred kompetens. En
            svensk myndighet som upphandlar försvarsmateriel bör använda undantagsregeln
            i artikel 346 i EUF-fördraget på liknande sätt som andra medlemsländer
            som har viktig försvarsindustri. Regeringen bör därför hålla en
            linje som håller fast vid möjligheten att kunna ta sådana hänsyn
            om ett medlemslands säkerhetsintressen står på spel. Detta är
            nödvändigt om vi vill att försörjningstryggheten ska genomsyra
            försvarsmaterielförsörjningen av vår försvarsmakt.
          </p>
          <head xml:id="i-KYSoDhCwtt74qZag6uQqWL" type="h2">
            EU som aktör i FN
          </head>
          <p xml:id="i-UXVVy55aMGkijcGuLxx36a">
            Sedan i maj 2011, då en FN-resolution antogs om EU:s deltagande
            i FN:s arbete, har EU:s representanter (i stället för det land
            som innehar det roterande ordförandeskapet i rådet) haft rätt
            att framföra EU:s ståndpunkter i generalförsamlingen. Enligt EU-fördraget
            är det Europeiska rådets ordförande som ska representera EU på
            statschefsnivå. Sverigedemokraterna anser det vara av vikt att
            det finns ett nära samarbete mellan FN och EU. FN:s generalförsamling
            är ett samarbetsorgan för självständiga stater, och Sverigedemokraterna
            är kritiska till att EU som inte är en stat ska ses som en egen
            representant i FN, och vi ställer oss inte bakom den förstärkta
            roll EU har fått i FN:s generalförsamling. Risken finns att EU
            kommer att verka för att EU ska sätta agendan och att avvikande
            åsikter mellan medlemsstaterna sedan inte ska få förekomma. Sverigedemokraterna
            anser också detta vara ännu ett steg närmare att EU ska räknas
            som en stat, vilket vi motsätter oss. Europeiska rådets ordförande
            Herman Van Rompuy bekräftade den inriktningen genom att uttrycka
            att FN:s resolution gällande EU:s roll i generalförsamlingen på
            sätt och vis innebar ett internationellt erkännande av Europeiska
            unionen. Därför menar vi att regeringen inom EU och FN bör verka
            för att EU:s förstärkta rätt att föra talan i FN upphävs alternativt
            begränsas för att inte inskränka på medlemsstaternas rätt att
            framföra sina åsikter i FN.
          </p>
          <head xml:id="i-Mg2BErzmskLSN6XBRtSCAB" type="h2">
            Konsulärt skydd
          </head>
          <p xml:id="i-KXuWJMtHLQL725CZZ41253">
            EU:s alltmer fördjupade samarbete i konsulära frågor har visserligen
            medfört vissa fördelar. Det är dock värt att komma ihåg att ett
            av de mest grundläggande kännetecknen för en suverän stat är möjligheten
            att upprätthålla egna diplomatiska representationer, och den konsulära
            frågan kan inte isoleras från detta. Det är därför enligt vår
            mening så att vi bör se konsulära frågor som en fråga där Sveriges
            och de övriga medlemsstaternas nationella kompetens strikt bör
            värnas och där regeringen bör motverka att det konsulära samarbetet
            går mot en gemensam EU-representation.
          </p>
          <head xml:id="i-UkLyUKbxprx7Ao6RnMH8aR" type="h2">
            Den gemensamma handelspolitiken
          </head>
          <p xml:id="i-QUUuZedp2BLY2raoZnj9aJ">
            Vi är i grunden positiva till frihandel och anser att Sverige
            inom såväl EU som i internationella forum, såsom Världshandelsorganisationen
            (WTO), ska verka för en öppen och fri handel och för att motverka
            protektionism. Vi instämmer även i uppfattningen att ökad handel
            ger ökad tillväxt som i sin tur skapar bättre ekonomiska förutsättningar
            för länder och deras medborgare. Liksom tidigare sluter vi även
            upp bakom uppfattningen att frihandel kan vara en starkt välståndsskapande
            kraft för såväl fattiga som mer utvecklade länder. Att värna principen
            om frihandel är därför både ett globalt och ett svenskt intresse.
            Även andra intressen än rent ekonomiska bör kunna beaktas inom
            handelspolitiken, t.ex. ska vi kunna ställa motsvarande krav på
            djuretik på de animaliska produkter vi importerar som på de inhemskt
            producerade produkterna.
          </p>
          <head xml:id="i-V5nzc3HcTpbRF4vmpU8opL" type="h1">
            Del 4 – Ekonomiska och finansiella frågor
          </head>
          <head xml:id="i-XDvv61cwhBmxMzUWqQtNSA" type="h2">
            EMU, finansiellt stabilitetsstöd och Europeiska stabilitetsmekanismen
          </head>
          <p xml:id="i-2GgWXGzgeLzQZQ9ErtGT1g">
            Sverige har i enlighet med nuvarande förordning och i enlighet
            med Sveriges medlemskap i EU en formell och legal skyldighet att
            gå med i det tredje steget i EMU och införa euron som valuta.
            Till skillnad från exempelvis Storbritannien och Danmark har vi
            inget formellt undantag från detta.
          </p>
          <p xml:id="i-GwZzKJJ8KYpLUgPDkBfkG9">
            Detta kommer som ett resultat av en närmast nonchalant motvilja
            från regeringen mot en bred diskussion i frågan, trots kritiskt
            opinionsläge och resultat från tidigare folkomröstning. Regeringens
            ovilja att förhandla fram ett formellt undantag gör att vi måste
            förhålla oss till ett eventuellt framtida medlemskap i EMU:s tredje
            steg och att vi därmed också måste ha synpunkter på det som i
            dag är att betrakta som EMU-områdets angelägenheter.
          </p>
          <p xml:id="i-V8QBbSeThX5EBeZPgBeBtj">
            Sverigedemokraterna ställer sig starkt negativa till att Sverige,
            i en eventuell framtid som euronation, ska tvingas låna ut pengar
            efter beslut på federal nivå. Europeiska stabilitetsmekanismens
            (ESM) kapital är inledningsvis tänkt att uppgå till 700 miljarder
            euro. Det motsvarar hela svenska statens utgifter för sju år.
          </p>
          <p xml:id="i-W2k2bojKEVpiW8mYzFLh2K">
            ESM föreslås styras av respektive lands finansministrar. Även
            om beslut huvudsakligen ska tas enhälligt så öppnar förslaget
            upp för beslut genom kvalificerad majoritet under vissa förhållanden.
            En svensk finansminister kan alltså med enkelhet bli överkörd,
            emedan röstetalet baseras på respektive lands andel av ESM:s kapital,
            vilket i sin tur baseras på andelen av befolkningen respektive
            bruttonationalprodukten.
          </p>
          <p xml:id="i-Jn4m94N8RsPcLTekiCVR2m">
            Det är givetvis otänkbart för Sverigedemokraterna att låta någon
            annan än det svenska folkets valda företrädare förfoga över så
            pass stora summor av vad som i grunden är svenska skattepengar.
          </p>
          <p xml:id="i-RfKvdacL1Z7XQ4R7DTjB5i">
            En viktig fråga i sammanhanget är Sveriges åtaganden i europeiska
            finansiella stabiliseringsmekanismen (EFSM), där vissa förespråkar
            ESM enkom för att undslippa EFSM. Sverigedemokraterna hävdar dock
            att man kan konstatera att skapandet av krismekanismer för att
            hantera de ökade räntor som mötte flera europeiska länder kan
            ha saknat rättsligt stöd i fördragen. Användandet av artikel 122
            för att inrätta de tillfälliga mekanismerna delade den juridiska
            expertisen i två delar.
          </p>
          <p xml:id="i-SQ2EsRq7nHQgDigMcBVv6t">
            Som framgår av vetenskapliga studier som publicerats efter euromötet
            och ministerrådets möten i maj 2011 finns det all anledning att
            ifrågasätta huruvida artikel 122 verkligen gav EU rätt att inrätta
            EFSM, till och med villkorat och tillfälligt, som ett svar på
            Greklandskrisen.
          </p>
          <p xml:id="i-CgpMYNztkGPfypR8TLkyMk">
            Det kan noteras att House of Commons European Scrutiny Committee
            vid sin prövning av artikel 136 funnit att artikel 122 knappast
            kunde ligga till grund för EFSM och att EU inte hade rätt att
            inrätta mekanismen med artikeln som rättslig grund. Även en snabbanalys
            av Svenska institutet för europapolitiska studier fann i juni
            2011 att det var juridiskt kontroversiellt att använda artikel
            122 för mekanismerna.
          </p>
          <p xml:id="i-Fj2EPT26SgBgD1JBvNbCbQ">
            Tyvärr har det inte skett någon rättslig prövning av frågan.
            Det finns till och med tvivel som lyser igenom i slutsatserna
            från Europeiska rådet i december 2010, där toppmötet fastställer
            att man är överens om att inte använda artikel 122 för krismekanismer.
          </p>
          <p xml:id="i-Hv8W9ZyedpKstyaCtvffXb">
            Mekanismerna borde inte ha antagits förrän en grundlig juridisk
            prövning gjorts. Sverigedemokraterna anser att Sverige borde ha
            hänskjutit frågan till EU-domstolen för en prövning av den rättsliga
            grunden för EFSM-förordningen. Således torde Sverige ändock kommit
            ifrån sitt borgensåtagande i EFSM. På grund av det oklara rättsläget
            och för att skydda svenska skattepengar bör regeringen driva linjen
            att EFSM ska avskaffas.
          </p>
          <p xml:id="i-WdqqPSkWuzAcz1HK1qg7nH">
            De länder som försatt sig i en situation där de inte längre styr
            över sin penningpolitik må givetvis lösa sina respektive problem
            och utmaningar så som de själva finner bäst, och Sverigedemokraterna
            lägger ingen direkt värdering i det. Däremot måste Sverige så
            länge Sverige riskerar att dras djupare in i eurosamarbetet ta
            avstånd från ömsesidiga åtaganden som ESM.
          </p>
          <p xml:id="i-We3kViqWjFC6YEGExpAZ9a">
            Det står dock euroländerna fritt att upprätta bilaterala låneavtal
            sinsemellan även om det förmodligen vore att föredra om de åter
            finge kontroll och självständighet över sin penningpolitik. Det
            rimliga för svensk del i nuläget är att Sverige förhandlar fram
            ett formellt undantag från att införa euron som valuta, och det
            är vår mening att regeringen skyndsamt ska vidta steg för att
            åstadkomma detta.
          </p>
          <head xml:id="i-SLQecby98A5Cpx8zEey4hb" type="h2">
            Fördraget om stabilitet, samordning och styrning
          </head>
          <p xml:id="i-8ojjmXvdhNC1R6dwfjzzAA">
            Sverigedemokraterna har länge hävdat att varje land måste ha
            en möjlighet och en rättighet att föra en ekonomisk politik som
            passar just det egna landet. Höga eller låga skatter, nivå och
            kvalitet på välfärdssystemen och arbetsmarknadens funktionssätt
            är ytterst en fråga om värderingar och åsikter hos det egna landets
            medborgare.
          </p>
          <p xml:id="i-Wy2NfhcHVL38Ln8YGJbj9a">
            Detta gäller såklart inte bara finanspolitiken utan även penningpolitiken.
            Vid den svenska folkomröstningen om införandet av euron var Sverigedemokraterna
            drivande i nejsidan och argumenterade för att samma penningpolitik
            inom ett icke-optimalt valutaområde förr eller senare kommer att
            orsaka problem. Att Finland inte hade samma förutsättningar som
            Grekland eller att Irland och Tyskland befann sig i olika konjunkturella
            skeenden var alldeles uppenbart, men likväl framhärdade jasidan
            i att Sverige borde ansluta sig till den ekonomiska och monetära
            unionens tredje steg och fullt ut införa euron. Lyckligtvis visste
            svenska folket bättre än både nuvarande och dåvarande regering.
          </p>
          <p xml:id="i-XFZZhK5PXMFZH6miiJeeSj">
            Nu, med facit i hand, ser vi att nejsidan fick rätt och att eventuell
            skrämselpropaganda i själva verket var tämligen nedtonad. Vi ser
            inte bara problem utifrån en strikt ekonomisk aspekt. Euron och
            urholkandet av de fria nationernas rätt att vara just fria nationer
            är i dag det enskilt största hotet mot freden i Europa. Den vänder
            folk mot sina folkvalda och länder mot sina grannar. Gamla fiender,
            som blivit vänner, blir fiender på nytt. Detta urholkande av förtroende
            kan på sikt bli mer kostsamt än bristfälliga statsfinanser.
          </p>
          <p xml:id="i-prbXNnoBTJkh5xGmYYf7v">
            En koordinerad penningpolitik och en ökad centralisering av makt
            mellan länder med olika förutsättningar och målsättningar har
            således kommit att innebära stora bekymmer. Det svar och den lösning
            som presenteras i regeringens proposition innebär mer av samma
            vara, i stället för mindre: EU:s makt och inflytande över medlemsstaternas
            ekonomiska politik ska öka i så gott som samtliga avseenden.
          </p>
          <p xml:id="i-WyGJ3ZTVwByKdscXybB1WB">
            Vi vill särskilt framhäva följande: Artikel 6 i fördraget stipulerar
            att en medlemsstat ska samordna planeringen av nationella emissioner
            av offentliga skuldebrev. Det förhåller sig givetvis så att en
            suverän stat självständigt kan, bör och ska ta beslut om hur,
            när, var och varför man vill och behöver låna, eller inte låna,
            medel på marknaden eller från annan part.
          </p>
          <p xml:id="i-NvvVhcCV2FCENEBEVRZSge">
            Artikel 8 i fördraget ger betydande makt till EU-domstolen vad
            avser att pröva om regeln om budgetbalans och den automatiska
            korrigeringsmekanismen införts på ett riktigt sätt. Här ges också
            medlemsstaterna möjlighet att agera angivare åt sina grannar och
            väcka talan vid EU-domstolen. EU-domstolen äger då att döma och
            domen är bindande för parten eller parterna, vilka ska vidta de
            åtgärder som krävs. En icke ringa del av en stats möjlighet att
            föra och utveckla sin ekonomiska politik vingklipps härigenom
            för att i stället åläggas en domstol, dvs. en icke folkvald församling
            bestående av individer med ingen eller ringa lojalitet gentemot
            det aktuella landet.
          </p>
          <p xml:id="i-BsLhhiosYiFG6Tqmc3ezmV">
            Den s.k. korrigerande mekanismen, dvs. en mekanism som ska aktiveras
            per automatik om en stats budget inte uppnår det medelfristiga
            målet om en budget i balans eller med överskott, är oklar såväl
            till funktion som till tillvägagångssätt. EMU har även långt tidigare
            haft regler om budgetbalans och maximala nivåer om statsskuld
            och budgetunderskott. När dessa började brytas visade det sig
            dock att de i praktiken inte gällde, emedan det denna gång var
            de större medlemsstaterna som bröt mot dem. Även Ekonomistyrningsverket
            anför i sitt remissvar att det är oklart hur den korrigerande
            mekanismen ska fungera rent praktiskt.
          </p>
          <p xml:id="i-EKiw4TGY7egd1NykTAPpg3">
            Sverigedemokraternas utgångspunkt är att Sverige inte ska ansluta
            sig till den ekonomiska och monetära unionen. Vår utgångspunkt
            är tillika att ifrågasätta och vända oss emot felaktiga och dåliga
            beslut som tas av de nuvarande euromedlemmarna, trots att de inte
            uppenbart eller på ett direkt sätt påverkar Sverige. Denna utgångspunkt
            kommer som ett resultat av regeringens ovilja att diskutera fram
            ett formellt och juridiskt undantag för Sverige att införa euron
            som valuta, som man har gjort i Danmark och Storbritannien. Så
            länge Sverige är legalt bundet till att avskaffa den svenska kronan
            till förmån för euron kommer Sverigedemokraternas motstånd mot
            en ytterligare centralisering av makten inom EMU att kvarstå.
          </p>
          <p xml:id="i-WvtnDdBYi9eCziu42ngWZM">
            Sverigedemokraterna är starka Europavänner. Sverigedemokraternas
            utgångspunkt är att hela Europa har att vinna på fri handel och
            frivilligt samarbete. Här ingår att värna den inre marknaden,
            men här ingår även att bekämpa den tilltagande överstatligheten,
            den växande federalismen och nedmonteringen av Europas fria nationer.
            Ett gott samarbete mellan fria nationer ser vi som en förutsättning
            för fred, och stark federalism menar vi riskerar att hota fredliga
            relationer mellan länder i Europa. Med hänvisning till detta är
            det vår mening att Sverige ska dra tillbaka sitt stöd för fördraget
            om stabilitet, samordning och styrning.
          </p>
          <head xml:id="i-4nRAGrbLBuk9Na9n4AxVGU" type="h2">
            Europeiska investeringsbanken
          </head>
          <p xml:id="i-WyoVYkzXSELEBUvHbr5odj">
            Regeringen föreslår att Sverige ska delta i en kapitalhöjning
            i Europeiska investeringsbanken. Sverigedemokraterna motsätter
            sig detta och anför att risken, beroende av bankens resultat,
            utlåningspolitik och finansiella ställning, för svenskt vidkommande
            blir alltför hög. Det förefaller tillika som en olycklig princip
            att öka statsskulden för att låna ut medel till tredje part.
          </p>
          <head xml:id="i-7MxSY2kyv3U6aPURosu9Jw" type="h2">
            Skatt på finansiella transaktioner
          </head>
          <p xml:id="i-FUS9Mt67xociXyF8GbbkJM">
            Sverigedemokraternas grundinställning är att skattepolitiken
            är en nationell kompetens. I synnerhet gäller detta den svenska
            momsbefrielsen avseende mindre, ideella föreningar, som kommissionen
            vill avhända oss. Detta skulle innebära en kraftigt ökad administration
            och ökade kostnader för föreningar med ytterst marginella ekonomiska
            medel och, i praktiken, att vissa föreningar tvingas upplösa sig
            själva. Det är vår bedömning att regeringen inte driver linjen
            att försvara våra intressen i denna fråga tillräckligt hårt. Exempelvis
            bör vi vara beredda att nyttja vår vetorätt i andra sammanhang
            för att vinna gehör i denna fråga.
          </p>
          <p xml:id="i-TzQhks31cfn6ccRVgHrkek">
            Frågan om en internationell finanstransaktionsskatt (financial
            transaction tax, FTT) är relevant ur minst två aspekter. Dels
            är skattepolitiken en nationell angelägenhet, dels skulle en sådan
            skatt resultera i kapitalflykt till andra finanscentrum utanför
            EU och i förlängningen minska hela EU:s BNP. En dylik skatt kan
            i princip endast införas globalt, eller inte alls. Sverigedemokraterna
            vänder sig således emot den föreslagna skatten.
          </p>
          <p xml:id="i-9akM1DdEUbUtr2Y3KvdKj4">
            Vi i Sverigedemokraterna är även starkt skeptiska till att koordinera
            vissa punktskatter på EU-nivå. Punktskatter syftar huvudsakligen
            till att uppnå vissa mål på exempelvis miljö- eller folkhälsoområdet.
            Dessa mål är en nationell angelägenhet och ska formuleras av Sveriges
            riksdag och i förlängningen av det svenska folket. Det innebär
            även att riksdagen måste sitta på verktygen för att uppnå dem.
          </p>
          <p xml:id="i-ASsY1sb4f8xPWVaXsN83LJ">
            Det ovanstående bör ges regeringen till känna.
          </p>
          <head xml:id="i-9wxpmMEzYBmjVvpU7Kz2mH" type="h1">
            Del 5 – Rättsliga och inrikes frågor
          </head>
          <head xml:id="i-9MRRLXZd9uhsNdsiwbQSeh" type="h2">
            Schengenavtalet
          </head>
          <p xml:id="i-PEUTJ9aqbyyCjr72AaM9Lu">
            Sverigedemokraterna menar att regeringen bör utreda och beskriva
            de negativa effekter som Schengensamarbetet medfört för Sverige
            och övriga medlemsländer. Detta är viktigt då det rör negativa
            effekter som får anses vara så graverande att varken det nuvarande
            Schengenavtalet eller kommissionens arbete kan anses vara annat
            än ett misslyckande.
          </p>
          <p xml:id="i-G4eQmjCXhdSkoN5nMWjPAM">
            I och med Sveriges fulla deltagande i Schengen har resor mellan
            Sverige och andra medlemsstater blivit närmast att betrakta som
            inrikesresor. Detta betyder att när någon eller några forcerat
            en svag punkt i Schengens yttre gränser så är han eller hon mer
            eller mindre fri att resa som han eller hon vill ända fram till
            Sverige. Samarbetet kräver därför ett fullgott gränsskydd längs
            hela det geografiska området. Schengen utgör ett område som i
            dag har över 42 000 km externa sjögränser och 9 000 km externa
            landsgränser 1 .
          </p>
          <p xml:id="i-QCu7MZAg4SCDv3iwQ8mqSo">
            Kommissionen och Schengensamarbetet har dessvärre misslyckats
            i att upprätthålla ett fullgott gränsskydd, och detta har fått
            katastrofala följder för Sverige liksom många andra medlemsstater.
          </p>
          <list style="ul">
            <item xml:id="i-NmqeX7R8fVKwCSrvnA1EP4">
              Vår egen regering har erkänt att den organiserade brottsligheten
              brett ut sig i Sverige just till följd av Schengens svaga gränser
              2 .
            </item>
            <item xml:id="i-Q9eDA3HjtJFVt467y16yXP">
              Vi har också fått en kraftig ökning av illegala invandrare. Illegala
              invandrare bidrar till en svart ekonomi genom svartarbete och
              utsätter därmed också hederliga medborgare och företag för en
              orättvis lönekonkurrens.
            </item>
            <item xml:id="i-7YZRmcLvLaR5Dgj2zhc3Zr">
              Vi har fått ett sådant stort inflöde av utländskt tiggeri till
              Sverige att situationen inte är jämförbar – numera sitter en tiggare
              från övriga Europa i nästan vartenda gathörn till följd av den
              fria rörligheten.
            </item>
            <item xml:id="i-Xy68WEPuoCwpsYAtbwRKYH">
              Många av de gangsteruppgörelser med skjutvapen som det skrivits
              om i medierna på senare år möjliggörs av just alla illegala vapen
              som smugglats hit. På Tullverket uppger man att majoriteten av
              dessa skjutvapen kommer ifrån länder i Östeuropa utanför EU 3
              .
            </item>
            <item xml:id="i-LJHxUpwkpwbEZyKV4vogf2">
              Slutligen är det nog allmänt känt att narkotika som heroin och
              kokain inte härrör ifrån kokabuskar eller opiumvallmo odlade i
              Europa. Mycket av den tunga narkotikan i Sverige tillverkas i
              områden som Afghanistan och Sydamerika 4 och förs in samma vägar
              som illegala invandrare och vapen – dvs. där Europas gränsskydd
              för tillfället är svagast 5 .
            </item>
          </list>
          <p xml:id="i-HHRa9J2TGDPhjZnYrRuP1m">
            Sammanfattningsvis har Schengens uppluckrande av Sveriges gränser
            medfört en kraftig ökning av illegala invandrare, organiserad
            brottslighet, narkotika, vapen och tiggeri och ökade utgifter
            för staten. Vi Sverigedemokrater anser att regeringen bör utreda
            och redovisa hur Schengens och EU:s misslyckade gränsskydd drabbat
            Sverige, bl.a. genom de negativa fenomen som räknats upp i motionen.
            Slutligen anser vi att Schengensamarbetet i sin nuvarande form
            omedelbart ska avvecklas eftersom gränsskyddet i dag inte fungerar.
          </p>
          <head xml:id="i-A9AyUBcRhJVk536MEKPJhZ" type="h2">
            Asyl, invandring och viseringsfrågor
          </head>
          <p xml:id="i-HHyCcT7ZLSyMabRAE1kbND">
            I regeringens skrivelse betonas värdet av det gemensamma asylsystemet
            där rådet och Europaparlamentet nyligen antog den omarbetade Dublinförordningen.
            Det är anmärkningsvärt att regeringen prisar unionens asylsystem
            samtidigt som den medvetet gör avsteg från den. Enligt Migrationsverket
            vet man i dag att ca 70 procent av de asylanter som når Sverige
            kommer landvägen via ett annat EU-land. Man antar vidare att en
            stor del av de övriga 30 procenten kommer via flyg inom unionen.
            Ändå var det 2013 endast ca 17 procent av asylärendena som avgjordes
            i enlighet med Dublinförordningen. Denna förordning är väldigt
            tydlig med vad som gäller – att asylprövningen ska ske i det unionsland
            utlänningen först kom till. Mot bakgrund av ovanstående konstaterande
            begär riksdagen att regeringen ska efterleva den förordning som
            vi omfattas av.
          </p>
          <p xml:id="i-MLneeu1Pf85HEXmYe2Jn8L">
            Skrivelsen nämner även ett antal nya direktiv som direktivet
            om ett enda ansökningsförfarande för ett kombinerat uppehålls-
            och arbetstillstånd. Sin vana trogen använder regeringen dessa
            direktiv som en ursäkt för att ytterligare spä på den oansvariga
            invandringspolitik som nu råder. Regeringen väljer medvetet att
            inte använda sig av direktivet fullt ut med dess undantag och
            regleringsmöjligheter. Riksdagen vill därför ge regeringen till
            känna att man bör upphöra med den systematiska misstolkningen
            av direktiven.
          </p>
          <p xml:id="i-Rczsx5VSRqLh1MG5yuEGty">
            EU är i dag något annat än vad det var när Sverige en gång blev
            medlem. Sverigedemokraterna ställer sig kritiska till ytterligare
            utvidgning av unionen samt utförandet av avtal om viseringsfrihet
            mellan unionen och länder utanför som inte uppfyller nödvändiga
            krav, detta då vi ser riskerna med en allt sämre kontroll av ländernas
            egna gränskontroller. Sverige bör därför verka för att stoppa
            vidare viseringsavtal med länder som inte enligt oss uppfyller
            nödvändiga krav bl.a. vad gäller problem med organiserad brottslighet
            och ekonomisk standard i landet.
          </p>
          <head xml:id="i-BLrPUmDT7XxdK2QvXwnrVQ" type="h1">
            Del 7 – Konkurrenskraftsfrågor
          </head>
          <head xml:id="i-Dk2xK82HJqiqZVYrztKF8g" type="h2">
            Horisont 2020
          </head>
          <p xml:id="i-QfWt4zGjoeGkZWopMmYv8J">
            Horisont 2020 är ett mycket stort och omfattande program som
            syftar till en gemensam utbildningspolitik för Europa. Programmet
            ska styra utbildningsväsendet på ett mycket omfattande sätt och
            berör sådana saker som skolelever som kommer efter i sin utbildning
            samt åtgärder mot att vissa elever hoppar av gymnasiet. Vissa
            delar av Horisont 2020 ska också vara öppet för tredjeländer,
            som alltså ska få ta del av EU-avgiften. Generellt ska EU:s forskningsmedel
            stanna inom EU, med undantag för viss finansiering av briljanta
            gästforskare . Hela 36 miljarder euro ska satsas på sociala utmaningar,
            och hela programmet är budgeterat till 80 miljarder euro, vilket
            är en enorm kostnad. Horisont 2020 innehåller många bra reformer
            och förslag, men en del av dessa genomförs bäst på nationell nivå.
            Kostnaderna som är beräknade för detta stora program är enligt
            Sverigedemokraterna direkt oacceptabla. Sverigedemokraterna vill
            att satsningar enbart ska göras på excellens, dvs. på de främsta
            forskningscentrumen, för att få bästa möjliga resultat för avsatta
            medel .
          </p>
          <head xml:id="i-PY4zBoz7NKHeFaLmWVWz6h" type="h2">
            Sammanhållningspolitiken
          </head>
          <p xml:id="i-8o5a2YmJQG58Ty2oPiGTPt">
            Inledningsvis kan man konstatera att benämningen sammanhållningspolitik
            onekligen leder tankarna till att om de rikare länderna i EU inte
            betalade ohemula mängder pengar varje år till de fattigare delarna
            skulle EU inte hålla samman längre, utan splittras. Sverigedemokraterna,
            som kraftigt vill öka kraven vad gäller EU:s utvidgningspolitik
            (se avsnittet om utvidgningsprocessen), menar att ett mycket större
            ansvar måste läggas på länderna själva vad gäller att nå upp till
            nödvändiga krav. EU har med betydande summor pengar försökt hålla
            samman ett i huvudsak tyskt experiment under över ett decennium.
            Sverigedemokraterna anser att regeringen bör motverka varje försök
            under det kommande året att använda svenska skattemedel för att
            finansiera biståndsprojekt i andra EU-länder inom ramen för sammanhållningspolitiken.
            Vidare bör inget medlemsland få tillgång till EU:s strukturfonder
            innan landet i fråga kan visa att det inte förekommer korruption
            eller felanvändning av EU:s medel.
          </p>
          <head xml:id="i-7SCys7D2Bab9baqA3H2CFX" type="h1">
            Del 8 – Transport, telekom och energi
          </head>
          <head xml:id="i-JLMkxabpitBfv2rDFFR9QS" type="h2">
            Höghastighetsnät
          </head>
          <p xml:id="i-3SyJJxXgiHXH9pGRBifDzF">
            Utbyggnad av bredbandsinfrastruktur är en viktig åtgärd för att
            stärka den digitala inre marknaden. Åtgärder för att minska kostnaderna
            för utbyggnad av höghastighetsnät välkomnas av Sverigedemokraterna,
            men vissa betänkligheter finns eftersom flera av förslagen i förordningen
            är komplexa och dessa skulle komma att påverka liksom kräva förändringar
            i ett flertal författningar.
          </p>
          <p xml:id="i-YFTvU3fBdoLrhfsjbcPstj">
            Mot ovanstående bakgrund ifrågasätter vi lämpligheten i kommissionens
            val av regleringsform. En förordning förutses per definition bli
            direkt tillämplig i medlemsstaterna, och som angetts förefaller
            kommissionens förslag medföra behov av ett antal förändringar
            i nationell lagstiftning. Den föreslagna EU-regleringen bör därför
            ske i direktivform i stället för i form av en förordning. Vi anser
            vidare att förslagen i förordningen i vissa delar är omfattande
            och ingripande, främst vad avser markägares rättigheter och skyddet
            för äganderätten.
          </p>
          <head xml:id="i-GC872QHZ4zBWTM3pHaKhq" type="h2">
            Fjärde järnvägspaketet
          </head>
          <p xml:id="i-Y9PB75a9vUf4G5Nmh9bZB1">
            Kommissionen föreslår att Europeiska järnvägsbyrån (ERA) ska
            få utökade befogenheter, bl.a. för godkännande av järnvägsfordon
            samt utfärdande och återkallelse av säkerhetsintyg för järnvägsföretag.
            Kommissionen vill också konkurrensutsätta tilldelning av järnvägsavtal
            för inhemsk persontrafik på järnväg.
          </p>
          <p xml:id="i-6byzVTm6o2pmo2aT6xgo1w">
            Sverigedemokraterna motsätter sig ovanstående med hänvisning
            till att merparten av järnvägsfordonen endast verkar inom en medlemsstat
            vars nationella tillsynsmyndigheter fortsatt ska godkänna fordonen.
            Vi anser även att det är de nationella myndigheternas uppdrag
            att hantera avtal om allmännyttig järnvägstrafik.
          </p>
          <head xml:id="i-TVpjF1hhaMG57piLcPvrsG" type="h2">
            Det gemensamma luftrummet
          </head>
          <p xml:id="i-TmA4T1o4du6JXpANfwqvXL">
            Ett genomförande av ett gemensamt europeiskt luftrum bör kräva
            åtgärder på EU-nivå, men förslagen innebär att viss makt överförs
            från medlemsstaterna till kommissionen. Kommissionen får därmed
            utökade befogenheter, främst genom möjligheten att utfärda delegerade
            akter. De föreslagna förändringarna innebär bl.a. nya bestämmelser
            för rekrytering av personal till de nationella myndigheterna,
            att nya samarbetsformer mellan de nationella myndigheterna i form
            av nätverk ska införas, att kommissionens makt för att utnämna
            nätverksförvaltare stärks och att kommissionen lättare ska kunna
            kräva korrigeringsåtgärder i de av medlemsstaterna upprättade
            prestationsplanerna.
          </p>
          <head xml:id="i-4JtK6dXjMDTcGWXEuA2dhW" type="h2">
            Meddelande om en långsiktig infrastrukturvision
          </head>
          <p xml:id="i-JJ85dNK6PM669B8PejuxWF">
            Utbyggnaden av den europeiska infrastrukturen kommer att resultera
            i enorma kostnader för marknaden och för medlemsländerna, särskilt
            Sverige. Att säkerställa en nationell energiförsörjning i första
            hand och sedan och genom bilaterala nationella avtal garantera
            tillförlitligheten för att inte bli ekonomiskt eller politiskt
            beroende av utomeuropeisk olja eller gas ser vi som oerhört viktigt.
            För att Europa ska klara klimatmålen behövs minskad användning
            av gas, olja och kolkraft. Detta resulterar i ett underskott på
            miljöproducerad el.
          </p>
          <p xml:id="i-C3FzCMyUtCtuf7LNVSgM7U">
            Att då investera i dyr decentraliserad infrastruktur för att
            tillgodose vindkraftssatsningar och samtidigt avveckla koldioxidsnål
            kärnkraft ser vi som olyckligt.
          </p>
          <head xml:id="i-R9NYD4nwBpgGPn3VRV3M9p" type="h1">
            Del 9 – Jordbruk, fiske och livsmedel
          </head>
          <head xml:id="i-Euu2uRyNG5zqVZXMtjFBN8" type="h2">
            Den gemensamma jordbrukspolitiken
          </head>
          <p xml:id="i-8AG1dG8Zu81wAkPRbDYfZZ">
            Den gemensamma jordbrukspolitiken är ett av de områden där i
            stort sett all kompetens är överförd till EU. Detta gör att den
            gemensamma jordbrukspolitiken får karaktären av en icke ändamålsenligt
            övergripande lösning som är gjord främst för att passa jordbrukare
            på kontinenten i allmänhet och franska förhållanden i synnerhet.
            Den gemensamma jordbrukspolitiken innebär inte bara att Sverige
            betalar stora summor till utländska intressen utan även att vi
            skapar ett importberoende som lamslår vår egen livsmedelsproduktion.
            Med de långa komplicerade distributionskedjorna så försvinner
            kontrollmöjligheter och spårningen blir svår. Resultatet i form
            av 2013 års hästköttsskandal kom således som ett brev på posten.
            Vidare förlorar Sverige möjligheten att anpassa lagstiftning och
            stöd till det svårt eftersatta svenska jordbruket. Sedan EU-inträdet
            har Sveriges jordbrukssektor minskat kontinuerligt. Det är därför
            Sverigedemokraternas mening att regeringen ska verka för att avskaffa
            den gemensamma jordbrukspolitiken.
          </p>
          <head xml:id="i-PRFSrSWNmBfVH1cU2K8y2Y" type="h2">
            Den externa fiskeripolitiken
          </head>
          <p xml:id="i-9a1CaddtHE8UP4cpPG3mCq">
            Sverigedemokraterna motsätter sig större delen av EU:s externa
            fiskeripolitik. Vi ifrågasätter kostnadseffektiviteten i framför
            allt fiskeavtalen och ser helst att avtalen inte förlängs när
            det gäller utvecklingsländerna. Man använder fiskeripolitiken
            och pengar från den svenska medlemsavgiften, där vi är stora nettobetalare,
            för att upprätthålla en fiskeflotta, främst i Spanien och Portugal,
            som borde ha anpassats till hållbara fiskenivåer vid det här laget.
            Vi anser även att EU:s fiskeavtal över huvud taget inte går att
            förena med en hållbar utvecklingspolitik. EU:s fiskeflotta är
            dåligt kontrollerad och undergräver utvecklingsländernas möjligheter
            till att utveckla lokalt fiske, möjligheter till arbetstillfällen
            och att försörja sin egen befolkning med fisk. Sverigedemokraterna
            menar därför att regeringen ska verka för att avskaffa EU:s externa
            fiskeripolitik.
          </p>
          <head xml:id="i-JEzHiX6xCPhgVftaXudCdj" type="h1">
            Del 10 – Miljö
          </head>
          <head xml:id="i-U5D1xy2oxCg2vLCg7hx9br" type="h2">
            Klimat- och energipolitiskt ramverk
          </head>
          <p xml:id="i-JfVGjZKTFRd4zocShsUz4y">
            En för Sverigedemokraterna central uppfattning är att eventuella
            bindande mål för att minska utsläppen av växthusgaser inte får
            äventyra vare sig de enskilda nationernas eller hushållens ekonomi.
            Det är nödvändigt att åtaganden inom EU i stället kopplas till
            ansträngningar att komma fram till bindande mål på global nivå.
            Vi anser det vara av största vikt att konkurrenskraften för såväl
            den svenska som den europeiska industrin inte försämras i den
            utsträckningen att koldioxidgenererande produktion flyttas till
            länder med en mindre ambitiös klimatpolitik (s.k. koldioxidläckage)
            eller där andra miljöhänsyn, arbetsrätt och mänskliga rättigheter
            är åsidosatta. Mot bakgrund av att koldioxidutsläppen ökar markant
            på andra håll i vår omvärld anser vi att det bör göras en djupare
            konsekvensanalys av att en ambitiös klimatpolitik ensidigt förs
            i en begränsad del av världen. EU står trots allt bara för runt
            10 procent av världens utsläpp medan resten av världen ökar utsläppen
            med motsvarande ett helt EU på mindre än fem år. Sverigedemokraterna
            tycker därmed att regeringen i förhandlingarna för den klimat-
            och energipolitiska ramen ska verka för att medlemsstaternas åtaganden
            ska kunna justeras till faktiska internationella avtal som omfattar
            alla världens stora utsläppare, såsom Kina, USA, Indien, Ryssland
            och Japan.
          </p>
          <p xml:id="i-RRxr1Zr8HC8T5aqyLSJfYe">
            Påfallande ofta så betyder en omställning till s.k. förnybar
            energi i realiteten höjda utsläpp av klimatgaser. Tyskland är
            ett tydligt exempel på detta där kolkraften byggs ut kraftfullt
            trots världens mest ambitiösa satsningar på sol- och vindkraft.
            I ljuset av detta är det smått absurt att kärnkraftens betydelse
            över huvud taget inte finns med i diskussionen. Att kärnkraften,
            som har de lägsta utsläppen av klimatgaser av alla tillgängliga
            energislag, i realiteten ställs vid sidan av det som kallas förnybart
            slår oerhört fel. Sverigedemokraternas mening är därför att regeringen
            ska verka för att kärnkraft ska likställas med s.k. förnybar energi.
          </p>
          <p xml:id="i-QpTHMTRe3C6nTfn1wQGrFu">
            EU kan mycket väl ta en ledande roll i internationellt samarbete
            gällande utsläpp av växthusgaser, men att EU ska gå före och ställa
            markant hårdare krav på medlemsstaternas industri i förhållande
            till den globala marknaden ser vi som långsiktigt ohållbart. Sverigedemokraterna
            vänder sig således emot att Sverige och EU ensidigt beslutar om
            väsentligt större utsläppsminskningar av klimatgaser än vad som
            nås i internationella avtal. Europa är på det stora hela inte
            någon signifikant aktör och även om Europas länder skulle nå nollutsläpp
            är den reella effekten av de globala utsläppen högst begränsad.
          </p>
          <p xml:id="i-WCJ96vapG3b2MvtRx6Yr4c">
            Sverigedemokraterna vänder sig med anledning av ovanstående emot
            att regeringen på EU-nivå driver på för ytterligare kostsamma
            utsläppsminskningar i form av internationella krediter. Dels råder
            oklarhet i vad en sådan politik får för nettoeffekter. Sveriges
            och Europas fokus bör i stället riktas mot energiforskning där
            målet är att nya energislag ska bli så billiga att de konkurrerar
            ut fossila bränslen.
          </p>
          <p xml:id="i-UgYUfMbeoo8CAtUjqxWuPa">
            Sverigedemokraterna har sedan tidigare angett att vi tycker att
            markanvändning, förändrad markanvändning och skogsbruk ska ingå
            i medlemsstaternas mål om utsläpp av klimatgaser. Dock ser vi
            det som märkligt om medlemsstaterna efter förhandlingar endast
            kan tillgodoräkna sig nya förändringar av markanvändning. Utgångspunkten
            måste givetvis vara att fastställa nationernas faktiska nettoutsläpp
            med markanvändning inkluderat och sedan utgå från dessa nya siffror
            i samtliga beräkningar.
          </p>
          <head xml:id="i-7Vpyr9ZrNpCUgCEmeewy6i" type="h2">
            Plastkassar
          </head>
          <p xml:id="i-N8L2SAKQ9ALhRx1sqZGd5u">
            Kommissionen har presenterat ett förslag till revidering av förpackningsdirektivet.
            Syftet med förslaget är att begränsa de negativa effekterna på
            miljön som användningen av plastkassar orsakar. Vi i Sverigedemokraterna
            ställer oss inte negativa till normgivning som föranstaltar om
            renare miljö, men åtgärder som förhindrar att plastpåsar skräpar
            ned och förstör miljön hanteras bäst på nationell nivå, i synnerhet
            då Sverige redan har lagstiftning på området. Det finns redan
            i dag förbud mot nedskräpning samt förbud mot deponi. Avfall som
            genereras i Sverige hanteras enligt avfallstrappan där avfallet,
            om det inte kan materialåtervinnas, ska energiåtervinnas. Det
            stora flertalet plastpåsar som inte materialåtervinns torde på
            detta sätt bli omvandlade till el och fjärrvärme. Samtidigt finns,
            och tillkommer, nya typer av bärkassar som är organiskt nedbrytbara.
            Sverigedemokraterna anser med detta att regeringen bör driva på
            för att eventuell ytterligare lagstiftning på området formuleras
            bäst på nationell nivå.
          </p>
          <head xml:id="i-6937VJkEe8MDoPzE9wtwSi" type="h1">
            Del 11 – Utbildning, ungdom, kultur och idrott
          </head>
          <head xml:id="i-Gzky6bXxaAD6pGm3tk3RE9" type="h2">
            Kultur
          </head>
          <p xml:id="i-8zbnpuGQABEH3cT3n3oDNy">
            Kulturpolitiken bör snarast möjligt återgå till att vara ett
            område som uteslutande hanteras av de nationella, regionala och
            lokala parlamenten. Tills detta har blivit verklighet är det av
            största vikt att regeringen verkar för att den europeiska kulturpolitiken
            bedrivs med största möjliga respekt för skattebetalarnas pengar,
            subsidiaritetsprincipen och nationernas kulturella särarter. Tyvärr
            saknas även respekt från EU:s håll för att detta inte är fallet
            i dag.
          </p>
          <p xml:id="i-QhN8J1LGogvFdPibMHrgaX">
            Den överstatliga kulturpolitiken används i dag som ett verktyg
            för att ovanifrån försöka skapa en artificiell europeisk identitet
            som inte efterfrågas av medborgarna. Program som syftar till bevarandet
            av kulturell särprägel främjar i stället kulturell utslätning.
            Programmen prioriterar även rörlighet och dialog över gränserna
            i stället för kulturen i sig. Således framstår det som om rörligheten
            och det gränsöverskridande samarbetet är egennyttiga ändamål och
            inte kulturen.
          </p>
          <p xml:id="i-6aSvwdZgicWKNBcNfWp2nJ">
            Såvitt specifikt avser programmet Ett Europa för medborgarna
            kan vi endast konstatera att utgångspunkten för programmet intar
            en föraktfull inställning till en stor del av EU:s medborgare.
            Grundbulten i programmet är tanken att om EU informerar medborgarna
            om EU:s förträfflighet så kan dessa välinformerade individer knappast
            inta en EU-kritisk hållning. Sverigedemokraterna anser att detta
            är ett tankefel av episka proportioner. Mer information om EU:s
            institutioner torde närmast leda till ett folkligt upprop om EU:s
            avskaffande. Men det är ändock föraktfullt att inte ta farhågorna
            och skepsisen hos en stor del av medlemsstaterna på allvar.
          </p>
          <p xml:id="i-PxMm7diFW5b99BiacE7onq">
            Sverigedemokraterna anser att regeringen ska verka för att såväl
            det kreativa Europas försök till skapande av en EU-identitet och
            Ett Europa för medborgarna formas om så att det verkligen används
            för att bevara de nationella identiteterna och varje medlemsstats
            kulturella särart samt att EU:s marknadsföring av sin egen förträfflighet
            inte används inom Sveriges gränser.
          </p>
          <head xml:id="i-45H8UyusPcYbbu6zC4E4Dv" type="h2">
            Idrott
          </head>
          <p xml:id="i-DmwYCyiMsweNr86hPqmV2f">
            Det faktum att starka krafter inom unionen verkar för att delar
            av idrottspolitiken ska lyftas upp på överstatlig nivå är mycket
            oroväckande. Det måste betraktas som än mer oroande att EU presenterar
            rådsrekommendationer på idrottens område och därigenom hur Sverige
            och svenska ideella föreningar på sikt ska anordna och organisera
            idrotten. Detta belyser såväl det generella problemet med tvingande
            överstatlighet som det faktum att idrottslivet i de europeiska
            länderna är organiserat på helt olika sätt och att det därför
            inte är möjligt att med bibehållen kvalitet pressa in alla länder
            i samma form. Regeringen bör kompromisslöst arbeta för att idrottspolitiken
            förblir en nationell angelägenhet.
          </p>
        </div>
        <div type="motSignatures">
          <list>
            <item xml:id="i-2tga6NZSXPoicT2PKto3wb">
              Julia Kronlid (SD)
            </item>
            <item xml:id="i-MYiAZLPvemVnh4H54k4oRe">
              Johnny Skalin (SD)
            </item>
            <item xml:id="i-M6WHvwykNiN2GYuBH6L5AD">
              Kent Ekeroth (SD)
            </item>
            <item xml:id="i-TuqL1zxVTE3qNwwWHKEWfg">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
