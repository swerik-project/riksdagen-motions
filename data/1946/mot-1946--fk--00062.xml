<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__62/mot_1946__fk__62-001.pdf"/>
      <fw xml:id="i-VAkDisZ2dnSTZQWfZspGBq">
        Motioner i Första kammaren, Nr 62. 3
      </fw>
      <div type="motHeader" xml:id="i-MHqA32XqoGDmN4958bd6Vt">
        <div type="motTitle" xml:id="i-EWAU8fcR6tq2inJQkZxzLi"/>
        <div type="motSubmissionInfo" xml:id="i-BhWY3ygwi94SZpJXFAjxAQ"/>
      </div>
      <div type="motBody" xml:id="i-3UwKPZkdsyG4PeKvA85Hpk">
        <div xml:id="i-8CV82E2KZLVq9nTR84r9Jy">
          <p xml:id="i-W1PrG4JSKcZvLW36iwLQH">
            Nr 62
          </p>
          <p xml:id="i-7AAqhXCYETWq2KAXQJeyHU">
            Av fröken Andersson m. fl.. om tillämpning av likalönsprin- cipen
            inom det statliga avlöningssystemet.
          </p>
          <p xml:id="i-4anFkzXPpZ5v7YBb6dntoW">
            Den omläggning av det statliga avlöningssystemet, som skedde
            år 1925 i samband med behörighetslagens ikraftträdande, föregicks
            av ett av den så kallade kvinnolönekommittén utarbetat förslag
            till ordnande av de kvinnliga befattningshavarnas avlönings- och
            pensionsfrågor. Kommittén hade föresla- git ett på familjeförsörjningsprincipen
            grundat system, men i proposition till 1925 års riksdag förordade
            finansministern med frångående av kommitténs förslag ett på likalönsprincipen
            grundat system. I propositionen anfördes bl. a.: &gt;»Bedömes frågan
            om kvinnornas löneställ- ning ur principiell synpunkt måste man,
            på sätt jämväl behörighetssakkun- niga yttrat, taga i betraktande
            den inverkan på hithörande förhållanden, som behörighetslagen
            medför. Då denna lag ger uttryck åt en allmän likställighet mellan
            män och kvinnor i statens tjänst, lärer konsekvensen fordra, att
            täv- jan till statens tjänster får ske på lika villkor, d. v.
            s. med samma rättigheter och skyldigheter för kvinna som för man.
            En dylik uppfattning leder obe- stridligen fram till den ståndpunkten,
            att i en och samma befattning avlö- ningen måste vara lika vare
            sig tjänsten innehaves av en man eller av en kvinna.» Finansministern
            stödde sig alltså på behörighetssakkunniga, vilka i sitt tidigare
            avgivna betänkande motiverat löneprincipen »Lika lön för man och
            kvinna i samma befattning» bl. a. på följande sätt: »En lönereduktion
            till kvinnornas nackdel kan ej längre förklaras genom en hänvisning
            till att de i förhållande till männen i statstjänsten intaga en
            undantagsställning, vilken kunnat motivera upprätthållandet av
            särskilda avlöningsgrunder. Om det ena könets företräde till det
            stora flertalet tjänster upphör, är det i och för sig naturligt
            och följdriktigt, att likställighet bör gälla även i fråga om
            de rättigheter och skyldigheter, som åtfölja tjänsten.» Trots
            dessa klara uttalanden för det principiellt riktiga i ett på likalöns-
            principen grundat lönesystem ansåg dock finansministern, att hänsyn
            till då- varande statsfinansiella förhållanden knappast medgåve
            en så radikal till- lämpning av denna princip, att lönerna för
            de typiskt kvinnliga befattning- arna omräknades efter samma normer,
            som gällde för de såsom typiskt man- liga ansedda befattningarna.
            Däremot ansågs det självklart, att lönerna i öv- riga befattningar,
            d. v. s. sådana som efter behörighetslagens ikraftträdande skulle
            kunna innehavas av såväl män som kvinnor, bleve enhetliga.
          </p>
          <pb facs="riksdagen-motions-pdf/data/1946/mot_1946__fk__62/mot_1946__fk__62-002.pdf"/>
          <fw xml:id="i-B3t7rC75HT4FGiNJRncvj6">
            4 Motioner i Första kammaren, Nr 62.
          </fw>
          <p xml:id="i-9pCr3igeoMbM9gY9m4KD8D">
            Vid riksdagens behandling av frågan blev likalönsprincipen erkänd
            som norm för det statliga avlöningssystemet. Detta erkännande
            blev dock skäligen betydelselöst, enär någon omvärdering av arbetet
            i de typiskt kvinnliga be- fattningarna icke samtidigt beslöts.
            Sedan riksdagen behandlade denna fråga har över tjugu år förflutit,
            utan att de principer, till vilka riksdagen då anslöt sig, förverkligats.
            Följden är att flertalet kvinnor i statstjänst fortfarande befinna
            sig i de lägsta löneskik- ten, och deras befattningar äro alltjämt
            typiskt kvinnliga. För alla dessa grupper av kvinnliga befattningshavare
            har behörighetslagens princip om likställighet mellan män och
            kvinnor alltså kommit att bli utan avsedd verkan. Med hänsyn till
            den revision av behörighetslagstiftningen, som skedde vid 1945
            års riksdag, anse vi tiden nu vara mogen för en revision av de
            kvinnliga lönerna. Under åberopande av vad ovan anförts få vi
            hemställa,
          </p>
          <p xml:id="i-KJ6xwsoYvfTGn3Z5uUXnmr">
            att riksdagen ville besluta en sådan omarbetning av det statliga
            avlöningssystemet, att likalönsprincipen kommer till full tillämpning
            samt att i samband härmed de såsom typiskt kvinnliga ansedda tjänsterna
            inordnas i tjänsteförteckningar efter en rent kvalitativ uppskattning
            av arbetets värde med bortseende från befattningshavarens kön.
          </p>
          <p xml:id="i-9oogLkDgaEjDXnd6FBqtZU" type="date">
            Stockholm den 19 januari 1946. Ebon Andersson.
          </p>
          <p xml:id="i-J9zkaV2qxcLS5mm94veEag">
            Anna Sjöström-Bengtsson. Gärda Svenson. Ulla Alm.
          </p>
        </div>
      </div>
    </body>
  </text>
</TEI>
