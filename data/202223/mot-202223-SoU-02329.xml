<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02329">
  <teiHeader>
    <fileDesc>
      <titleStmt>
        <title>med anledning av prop. 2022/23:45 Vissa frågor om hälso- och sjukvårdens försörjningsberedskap</title>
        <author corresp="i-KCyyRs9HnkQhss61gii5F7">av Fredrik Lundh Sammeli m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2329 av Fredrik Lundh Sammeli m.fl. (S)</title>
          <idno type="rdwebb">HA022329</idno>
          <rs type="number">2329</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022329/text</ref>
          <ref type="dokument_url_html">https://data.riksdagen.se/dokument/HA022329</ref>
          <ref type="dokumentstatus_url_xml">https://data.riksdagen.se/dokumentstatus/HA022329</ref>
          <ref type="pdf">https://data.riksdagen.se/fil/94FA987C-F1EE-4413-9AC7-37F93C26FA11</ref>
          <ref type="docx">https://data.riksdagen.se/fil/0B1FF72E-27E2-4EA9-9D1D-603B2837CFB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5wjo1ueHReDkDwSPYFudcd</idno>
            <name>Yasmine Bladelius</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UCSzx6WGaw5yywQnfnpdW7</idno>
            <name>Anna Vikström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6GYXkbfSoUeH3CekfDuKLA</idno>
            <name>Gustaf Lantz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KEdbEqnuPwBPiBdxQypKw7</idno>
            <name>Karin Sundin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NSfbkqtwSA3EJMSbeYA7nA</idno>
            <name>Dzenan Cisija</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CUgfHQhMdCULAWdn2PZSqT" type="basedOn"/>
        <correspContext corresp="i-CUgfHQhMdCULAWdn2PZSqT">
          <ref>Proposition 2022/23:45</ref>
        </correspContext>
        <correspAction xml:id="i-6gtttLPk9vq66Y4nkt9TV6" type="signed"/>
        <correspContext corresp="i-6gtttLPk9vq66Y4nkt9TV6">
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-36nyxqA7w17acL7s97ha3p"/>
          <note type="signatory" corresp="i-5wjo1ueHReDkDwSPYFudcd"/>
          <note type="signatory" corresp="i-UCSzx6WGaw5yywQnfnpdW7"/>
          <note type="signatory" corresp="i-6GYXkbfSoUeH3CekfDuKLA"/>
          <note type="signatory" corresp="i-KEdbEqnuPwBPiBdxQypKw7"/>
          <note type="signatory" corresp="i-NSfbkqtwSA3EJMSbeYA7nA"/>
        </correspContext>
        <correspAction xml:id="i-H3ohzyEvv43bMMWyRr9ADx" type="submitted">
          <date when="2023-02-08"/>
          <time when="15:58:44"/>
        </correspAction>
        <correspAction xml:id="i-4TdBseCR27TF7vxPkLyCWc" type="reviewed">
          <date when="2023-02-13"/>
          <time when="21:22:28"/>
        </correspAction>
        <correspAction xml:id="i-Po42y5CwDKNSkncnu9NAu9" type="dismissed">
          <date when="2023-02-14"/>
        </correspAction>
        <correspAction xml:id="i-HspCZjqiZgMx7Moda3s9LU" type="referred">
          <date when="2023-02-15"/>
        </correspAction>
        <correspAction xml:id="i-Hq6yKvthj1ioB4wuvS15tM" type="assigned">
          <date when="2023-04-13"/>
          <time when="16:04:36"/>
        </correspAction>
        <correspContext corresp="i-Hq6yKvthj1ioB4wuvS15tM">
          <ref type="assignedTo">Socialutskottet</ref>
        </correspContext>
        <correspAction xml:id="i-Y9pL8gxqpbU8fFrbMC3uY5" type="behandlas_i"/>
        <correspContext corresp="i-Y9pL8gxqpbU8fFrbMC3uY5">
          <ref type="uppgift">2022/23:SoU11</ref>
          <ref type="ref_dok_id">HA01SoU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU11</ref>
          <ref type="ref_dok_titel">Vissa frågor om hälso- och sjukvårdens försörjningsberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2329 av Fredrik Lundh Sammeli m.fl.
          (S) med anledning av prop. 2022/23:45 Vissa frågor om hälso- och
          sjukvårdens försörjningsberedskap
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GJXXPTCT5nYM5CNKwtDHZZ">
            Förslag till riksdagsbeslut
          </head>
          <list style="ol">
            <item xml:id="i-UhiiiyZeN5hXGSghCaHpi7">
              Riksdagen ställer sig bakom det som anförs i motionen om att
              regeringen ska redovisa för riksdagen hur kvarvarande förslag
              från Utredningen om hälso- och sjukvårdens beredskap avses att
              tas om hand och tillkännager detta för regeringen.
            </item>
            <item xml:id="i-N62Aw9hB6hfLZ2YQ5D4gpj">
              Riksdagen beslutar att 5 kap. 2 § HSL ska utformas i linje med
              det som Arbetsmiljöverket framfört, dvs. med följande tillägg
              i slutet av den nu föreslagna lydelsen: ”och för att skydda sjukvårdspersonalens
              hälsa och säkerhet”.
            </item>
            <item xml:id="i-9H2JFCwzpz1DKxK4Gkbbqc">
              Riksdagen ställer sig bakom det som anförs i motionen om att
              regeringen bör ge en lämplig myndighet i uppdrag att följa eventuella
              förändringar på marknaden till följd av den nya sanktionsavgiften
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4bb6qihybX8qc6HVCNC16X" type="h1">
            Bakgrund
          </head>
          <p xml:id="i-PJoYJVSnGXNXAdYjFzHoHy">
            Den socialdemokratiskt ledda regeringen gav 2018 en särskild
            utredare i uppdrag att se över hälso- och sjukvårdens beredskap
            inför och vid allvarliga händelser i fredstid och höjd beredskap
            samt att lämna förslag på hur hälso- och sjukvårdens förmåga att
            hantera sådana händelser borde utvecklas på lång sikt. Utredningen
            tog namnet Utredningen om hälso- och sjukvårdens beredskap och
            har lämnat tre betänkanden: Hälso- och sjukvård i det civila försvaret
            – underlag till försvarspolitisk inriktning (SOU 2020:23), En
            stärkt försörjningsberedskap för hälso- och sjukvården (SOU 2021:19)
            samt Hälso- och sjuk­vårdens beredskap – struktur för ökad förmåga
            (SOU 2022:6). Det första delbetänkandet var ett av underlagen
            till propositionen Totalförsvaret 2021–2025 som riksdagen beslu­tade
            om den 15 december 2020 (prop. 2020/21:30). Den nu aktuella propositionen
            inne­håller vissa av de förslag som lämnades i utredningens andra
            delbetänkande.
          </p>
          <head xml:id="i-4GoNJvudELb2X5HUs1QPiH" type="h2">
            Behovet av att stärka hälso- och sjukvårdens försörjningsberedskap
          </head>
          <p xml:id="i-7e6ZKr7ALj8WyveoMRgYrY">
            Bakgrunden till den dåvarande regeringens beslut att 2018 tillsätta
            Utredningen om hälso- och sjukvårdens beredskap var insikten om
            svagheterna i dagens system för försörjning av sjukvårdsprodukter.
            De senaste decennierna har såväl utveckling, till­verkning och
            produktion av dessa produkter genomgått en stor förändring som
            inneburit allt mindre lager och allt större beroende av globala
            värdekedjor. Minskningen av de statliga beredskapslagren på 1990-talet,
            omregleringen av apoteksmarknaden 2009 och möjligheterna till
            s.k. just-in-time-planering har inneburit en mer effektiv logistik
            men samtidigt gjort hälso- och sjukvården sårbar vid oväntade
            leveransavbrott av centrala produktkategorier.
          </p>
          <p xml:id="i-R2JhtaainFCZzZcdPMzumN">
            Denna sårbarhet blev uppenbar vid utbrottet av covid-19. När
            världen våren 2020 drabbades av pandemin stod det tidigt klart
            att de globala beroendena och en lagerhåll­ning anpassad för normalförhållanden
            påverkade tillgången till sjukvårdsprodukter. Samtidigt ökade
            efterfrågan på vissa av dessa sjukvårdsprodukter markant. På såväl
            nationell, regional som kommunal nivå vidtogs i Sverige en lång
            rad åtgärder för att hantera situationen. För delar av hälso-
            och sjukvården men framför allt för äldreomsor­gen kunde de åtgärder
            som vidtogs dock inte fullt ut åtgärda den grundläggande bristen.
            Inför nästa kris behöver den nationella beredskapen bli betydligt
            bättre, både när det gäller lagerhållning och inköp av nödvändiga
            produkter.
          </p>
          <head xml:id="i-Fp22oV8f3J6cFr5xL8cru2" type="h2">
            Regeringen bör redovisa för riksdagen hur kvarvarande förslag
            från Utredningen om hälso- och sjukvårdens beredskap avses tas
            om hand
          </head>
          <p xml:id="i-VDAZVaWpw6am7vvpTuvFHe">
            Efter propositionen Totalförsvaret 2021–2025 kan den nu aktuella
            propositionen ses som del 2 i lagstiftningsarbetet för att höja
            hälso- och sjukvårdens försörjningsbered­skap. Arbetet är dock
            på inget sätt avslutat i och med detta. Utredningen om hälso-
            och sjukvårdens beredskap har lämnat en lång rad ytterligare förslag
            som även dessa behöver tas vidare, inte minst förslagen om kommuners
            och regioners skyldighet att hålla lager. Som Myndigheten för
            samhällsskydd och beredskap (MSB) framför i sitt remissvar är
            det angeläget att även dessa reformer genomförs successivt så
            snart det är möjligt. Det hör till beredskapsfrågornas natur att
            man, när krisen väl är här, undrar varför inte mer gjorts tidigare.
            Det kräver ett politiskt ledarskap att orka prioritera beredskapsfrågorna
            även under normala förhållanden.
          </p>
          <p xml:id="i-7VArVjMsvQBZ26YnQzAJBD">
            Mot denna bakgrund väcker regeringens uttalande gällande kvarvarande,
            ännu ej genomförda, förslag viss oro. Regeringen skriver att ”det
            är viktigt att skyndsamt arbeta vidare med dem, men att det krävs
            ytterligare underlag eller analyser innan ett genom­förande kan
            bli aktuellt” (s. 28). Socialdemokraterna kommer noga att bevaka
            att detta inte blir ett svepskäl. Det behövs en grundläggande
            lagerhållning i regioner och kom­muner för att minska hälso- och
            sjukvårdens sårbarhet vad gäller sjukvårdsprodukter, och det är
            viktigt att regeringen tar utredningens förslag vidare även i
            dessa delar.
          </p>
          <p xml:id="i-zX33V3Fdx7LUFStbnhLSb">
            En annan angränsande fråga som analyserats av Utredningen om
            hälso- och sjuk­vårdens beredskap gäller sjukvårdshuvudmännens
            möjligheter att ianspråkta personella resurser inom hela deras
            ansvarsområde, inklusive sådan verksamhet som överlämnats till
            privata utförare. Utbrottet av covid‑19 visade här på stora brister
            i regelverket, vilket försvårade och i vissa fall omöjliggjorde
            en rationell krisplanering. Socialdemokraterna anser att privata
            utförare till kommuner och regioner ska vara skyldiga att, på
            samma villkor som offentliga utförare, ställa sina resurser, såväl
            personal som material och lokaler, till förfogande i kris och
            krig.
          </p>
          <p xml:id="i-4NwvqYnZqauPtF6Z6BfQab">
            Mot denna bakgrund anser Socialdemokraterna att regeringen ska
            redovisa för riksdagen hur kvarvarande förslag från Utredningen
            om hälso- och sjukvårdens beredskap avses tas om hand.
          </p>
          <head xml:id="i-3AdSdioA7gXCf2N618AMp3" type="h2">
            Tillägg avseende skydd av sjukvårdspersonalens hälsa och säkerhet
          </head>
          <p xml:id="i-MmUq9ncyYhwZ5MyWLPr5zf">
            I 5 kap. 2 § Hälso- och sjukvårdslagen (HSL) anges i dag att
            ”där det bedrivs hälso- och sjukvårdsverksamhet ska det finnas
            den personal, de lokaler och den utrustning som behövs för att
            god vård ska kunna ges”. I propositionen föreslås bestämmelsen
            förtyd­ligas så att lydelsen i stället blir ”Där det bedrivs hälso-
            och sjukvårdsverksamhet ska det finnas den personal, de lokaler,
            de sjukvårdsprodukter och den övriga utrustning som behövs för
            att god vård ska kunna ges”. Samtidigt föreslås det i lagen införas
            en definition av begreppet sjukvårdsprodukter, vilket ska avse
            läkemedel, medicintekniska produkter, personlig skyddsutrustning,
            livsmedel för speciella medicinska ändamål och tillverkningsmaterial
            (s.32).
          </p>
          <p xml:id="i-K4f7xjpuDzbRziNV31TvwL">
            Arbetsmiljöverket har i sitt remissvar uttryckt att de stödjer
            förslaget men anser att lydelsen i 5 kap. 2 § HSL bör kompletteras
            med följande tillägg: ”och skydda sjukvårds­personalens hälsa
            och säkerhet”. Arbetsmiljöverket påpekar betydelsen av att skydds­utrustning
            och andra sjukvårdsprodukter också följer regelverk och rekommendationer
            kring en god arbetsmiljö.
            <ref target="i-F1GcB6ZWhKnXFZ3kdF5ZF3">
              [1]
            </ref>
          </p>
          <p xml:id="i-Tzn4j4UiTsikHDMXQKQs27">
            Socialdemokraterna delar Arbetsmiljöverkets uppfattning. Inte
            minst visade utbrottet av covid‑19 på behoven av ökad tillgång
            till sjukvårdsutrustning inte endast ur ett patient­perspektiv,
            utan också ur ett arbetstagarperspektiv. I arbetsgivarens ansvar
            för att under­söka och förebygga arbetsmiljörisker ingår att säkerställa
            att arbetstagarna har tillgång till den personliga skyddsutrustning
            som behövs. I de mest intensiva faserna av pandemin var dock bristerna
            på skyddsutrustning så stora att personal tvingades arbeta utan.
            Brister i försörjningen av sjukvårdsprodukter blev därmed inte
            bara en fara för patienter och omsorgstagare utan också för anställda
            som tvingades riskera sin hälsa på jobbet.
            <ref target="i-Swu5obwr6GyvvQxiH8MoxQ">
              [2]
            </ref>
          </p>
          <p xml:id="i-XVJw3zujaE2iWTuHBgQv3E">
            Regeringen skriver i propositionen att det inte bedöms finnas
            något berednings­underlag för att införa ett tillägg om skydd
            för sjukvårdspersonalen såsom Arbetsmiljö­verket för fram (s.
            34). Socialdemokraterna anser att det är ett alldeles för passivt
            förhållningssätt. Ett tillägg enligt Arbetsmiljöverkets formulering
            vore en bra och tydlig markering av betydelsen av sjukvårdens
            försörjningsberedskap också ur ett arbetstagar­perspektiv.
          </p>
          <p xml:id="i-ECuw94YRyGCqcGhxqPsqB6">
            Mot denna bakgrund anser Socialdemokraterna att lydelsen i 5
            kap. 2 § HSL bör kompletteras med följande tillägg: ”och för att
            skydda sjukvårdspersonalens hälsa och säkerhet”.
          </p>
          <head xml:id="i-9KQ2WagH6JvcMnhr6RwpgT" type="h2">
            Noggrann uppföljning av förslaget om sanktionsavgift
          </head>
          <p xml:id="i-6TqM5QAG81taKX19E4GbRX">
            I propositionen föreslås Läkemedelsverket få ta ut en sanktionsavgift
            av den som har fått ett humanläkemedel godkänt för försäljning
            och som inte har meddelat att försälj­ningen upphör tillfälligt
            eller permanent enligt bestämmelserna om detta i läkemedels­lagen
            (s. 48).
          </p>
          <p xml:id="i-JHzDzu1xVuny2jyo6Hkrw2">
            Socialdemokraterna stöder förslaget. Som beskrivs i propositionen
            är det vanligt att den som innehar godkännandet för försäljning
            av ett humanläkemedel inte följer dagens skyldighet att minst
            två månader i förväg meddela Läkemedelsverket att försäljningen
            av ett läkemedel upphör tillfälligt eller permanent. Majoriteten
            av meddelandena inkom­mer dessutom i ett sent skede, samma dag
            som situationen har uppstått eller senare. Genom att informationen
            inte kommer in eller kommer in alltför sent försämras möjlig­heterna
            för Läkemedelsverket och andra aktörer att agera i tid och arbeta
            förebyggande med information om en kommande bristsituation. Ytterst
            kan detta innebära en risk för människors hälsa. Meddelandeskyldigheten
            är också central i ett beredskapsperspektiv eftersom Läkemedelsverket
            ansvarar för att ta fram nationella lägesbilder över kritiska
            eller potentiellt kritiska bristsituationer (s. 49).
          </p>
          <p xml:id="i-X3a24wfVojteZWH1tfZjnQ">
            Samtidigt innebär förslaget om sanktionsavgift risker. Läkemedel
            säljs på en marknad med starka ekonomiska aktörer och intressen.
            Ett sanktionssystem byggt kring sank­tioner vid bristande information
            avseende enskilda artiklar kan påverka företagens agerande och
            därvid också i vilken utsträckning de väljer att tillhandahålla
            vissa av dessa artiklar. Det är en uppenbar risk att vissa företag
            försöker skydda sig från risken att drabbas av sanktioner genom
            att helt enkelt erbjuda ett mindre sortiment avseende t.ex. förpackningsstorlek,
            beredningsform och styrka.
          </p>
          <p xml:id="i-G8poke9wyc5TkR1wUMaiXi">
            Hur olika företag bedömer denna risk och i vilken grad de därmed
            kan komma att finna denna typ av agerande lönsamt är svårt att
            på förhand uttala. Socialdemokraterna anser därför att regeringen
            bör ge en lämplig myndighet i uppdrag att följa eventuella förändringar
            på marknaden till följd den nya sanktionsavgiften.
          </p>
        </div>
        <div type="motSignatures">
          <list>
            <item xml:id="i-UTYr4DfNYqCKfcYrDFPuGN" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-QqMcZgiNxxFy5TDHwDg4kz" who="i-36nyxqA7w17acL7s97ha3p">
              Mikael Dahlqvist (S)
            </item>
            <item xml:id="i-86UyaF2RswdUDibnp3VWMX" who="i-5wjo1ueHReDkDwSPYFudcd">
              Yasmine Bladelius (S)
            </item>
            <item xml:id="i-V4KDVdDLS8PuE3dzb6ziaw" who="i-UCSzx6WGaw5yywQnfnpdW7">
              Anna Vikström (S)
            </item>
            <item xml:id="i-Vu7FUH4SsQpCxnHp1XR3x4" who="i-6GYXkbfSoUeH3CekfDuKLA">
              Gustaf Lantz (S)
            </item>
            <item xml:id="i-ewQzLkgonzqpv58Ld9C5Z" who="i-KEdbEqnuPwBPiBdxQypKw7">
              Karin Sundin (S)
            </item>
            <item xml:id="i-NghRVVLUwSUDLyqJYj3MS9" who="i-NSfbkqtwSA3EJMSbeYA7nA">
              Dzenan Cisija (S)
            </item>
          </list>
        </div>
        <div type="motNotes">
          <noteGrp>
            <note xml:id="i-F1GcB6ZWhKnXFZ3kdF5ZF3">
              [1] Arbetsmiljöverket 2021-08-17 (2021/025420).
            </note>
            <note xml:id="i-Swu5obwr6GyvvQxiH8MoxQ">
              [2] Coronakommissionen, Sverige under pandemin (SOU 2021:89)
              s. 318–319.
            </note>
          </noteGrp>
        </div>
      </div>
    </body>
  </text>
</TEI>
