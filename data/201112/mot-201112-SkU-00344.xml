<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00344">
  <teiHeader>
    <fileDesc>
      <titleStmt>
        <title>Eritreas skatteindrivning i Sverige</title>
        <author corresp="i-AHfQ621Fp1orxTGB2WDjUY">av Fredrik Malm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Eritreas skatteindrivning i Sverige</title>
          <idno type="rdwebb">GZ02Sk344</idno>
          <rs type="number">Sk344</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk344/text</ref>
          <ref type="dokument_url_html">http://data.riksdagen.se/dokument/GZ02Sk344</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk344</ref>
          <ref type="doc">http://data.riksdagen.se/fil/12717849-D43B-4767-A1DB-3109E1FBCA44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YXNf18X6fPq2w46Z6F8heq" type="signed"/>
        <correspContext corresp="i-YXNf18X6fPq2w46Z6F8heq">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction type="numbering" xml:id="i-WXbWVTBdwHmckVjUWfTj4Z">
          <date when="2011-10-06"/>
        </correspAction>
        <correspAction type="submission" xml:id="i-WRiPVyTYgGuf1VhbNToo6">
          <date when="2011-10-04"/>
        </correspAction>
        <correspAction type="transfer" xml:id="i-X1wPQw3tdsrnfYi3cFbnzb">
          <date when="2011-10-04"/>
        </correspAction>
        <correspAction type="assigned" xml:id="i-RR1zbkDxGScBR8mW2HXCg1"/>
        <correspContext corresp="i-RR1zbkDxGScBR8mW2HXCg1">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-31gLNcEE8uAoXZQgCTi9eK">
            Förslag till riksdagsbeslut
          </head>
          <p xml:id="i-QSTo7SqUqb7N2njp7s3WXd">
            Riksdagen tillkännager för regeringen som sin mening vad som
            anförs i motionen om att utreda ny lagstiftning i syfte att stoppa
            Eritreas beskattning av eritreaner boende i Sverige.
          </p>
        </div>
        <div type="motContent">
          <head type="h1" xml:id="i-LDNqQPPMKhwScQg3s5UqrL">
            Motivering
          </head>
          <p xml:id="i-2AzW87tqUZx4SArMCYGVG1">
            Den eritreanska regimens beskattning av eritreaner boende utanför
            landets gränser är idag välkänd. Eritreas agerande skärskådas
            också i en nyligen publicerad FN-rapport. Skatteindrivningen,
            2 procent av bruttoinkomsten för eritreaner i diasporan, bidrar
            till att stärka den eritreanska diktaturen. Därtill bidrar insamlade
            medel till att upprätthålla sponsring av väpnade grupper vid Afrikas
            horn, i strid med FN:s sanktioner mot Eritrea.
          </p>
          <p xml:id="i-SP8YMpo5ktZcJ3QWomH1yU">
            Beskattningen innebär att eritreaner boende i Sverige riskerar
            att utsättas för trakasserier riktade såväl mot den egna personen
            som mot familj och vänner i hemlandet och här i Sverige.
          </p>
          <p xml:id="i-Jpcq4D7H9JmxkgLTpHQDNg">
            Det kan aldrig vara försvarbart att invånare som lever i Sverige
            ska tvingas avstå inkomst för att stödja en repressiv diktatur.
            Storbritannien har vidtagit åtgärder för att få stopp på skatteindrivningen.
            Riksdagen bör uppdra åt regeringen att utreda lagstiftning för
            att stoppa den eritreanska regimens skatteindrivning i Sverige.
          </p>
          <head type="h2" xml:id="i-AdTY13FsbKtQpacDeM91Hk">
            Bakgrund
          </head>
          <p xml:id="i-JJcy5N52bKr786na4FPTFX">
            Sedan många år tillbaka ska eritreaner som lever utanför Eritrea
            betala 2 procent av bruttoinkomsten till den eritreanska staten,
            enligt en förordning i Eritrea. Detta gäller såväl inkomster från
            förvärvsarbete som försörjningsstöd med mera.
          </p>
          <p xml:id="i-FMjzKhAUErEerK3CTAfzmh">
            Den eritreanska regimen hävdar ibland att denna skatt skulle
            vara frivillig. Eritreaner runt om i världen vittnar dock om att
            den som inte betalar skatten kan få problem, till exempel om vederbörande
            vill återvända till Eritrea eller har släktingar i landet.
          </p>
          <p xml:id="i-99nayz2MWJjnZcqktzKyaT">
            Eritrea är en av världens mest repressiva diktaturer. President
            Isaias Afwerki styr landet med järnhand. Han leder också det enda
            tillåtna partiet PFDJ, som har sina rötter i den eritreanska fronten
            i befrielsekriget mot Etiopien. Det räcker att titta på fallet
            Dawit Isaak för att förstå den eritreanska regimens mycket repressiva
            karaktär.
          </p>
          <p xml:id="i-AEiMhAykcnEYxJGgmcSTQb">
            I december 2009 introducerade FN sanktioner mot den eritreanska
            regimen i och med säkerhetsrådets resolution 1907. Beslutet innebär
            vapenembargo, reseförbud för ledande personer inom regimen samt
            frysning av tillgångar för vissa företag och privatpersoner. Orsaken
            till sanktionerna är Eritreas stöd till jihadistiska rebeller
            i Somalia. FN kräver att Eritrea upphör med att beväpna, utbilda
            och utrusta somaliska milisen al-Shabaab, som av flera länder
            är stämplad som terroristorganisation. Trots att Eritrea är ett
            av världens allra fattigaste länder har man fortsatt vara en av
            de större finansiärerna av oppositionsgrupper i grannländerna.
          </p>
          <p xml:id="i-NMdrvnJVD4ZtWhZsGcpHUZ">
            Enligt FN-rapporten är beskattningen av de cirka 1,2 miljoner
            eritreanerna i diasporan förmodligen en av de allra viktigaste
            inkomstkällorna för regeringspartiet PFDJ. Enligt FN-rapporten
            rör det sig om hundratals miljoner dollar varje år.
          </p>
          <p xml:id="i-B2Acu14fdpcAzycFLJYfFv">
            I Sverige finns drygt 10 000 personer födda i Eritrea. Om alla
            dessa skulle betala skatten till diktaturen i hemlandet rör det
            sig sannolikt om tiotals miljoner kronor. Utöver det finns ca
            5 000 invånare i Sverige där en eller båda föräldrarna är födda
            i Eritrea. Hur många som vågar avstå från att betala skatten vet
            vi inte.
          </p>
          <p xml:id="i-QyDuMWQyvWRFf54Kd5gdCc">
            FN-rapporten berättar detaljerat om hur Eritreas skatteindrivning
            i Sverige går till och namnger också tjänstemän vid Eritreas ambassad
            i Stockholm som ansvarar för verksamheten och andra ledande personer
            i finansieringsarbetet.
          </p>
          <p xml:id="i-2h5KZjWDJwFqeQUy5zrXWB">
            Bland rekommendationerna i rapporten kan nämnas:
          </p>
          <p xml:id="i-RGvnrNVassTT3mA38pHcza">
            National Governments should demand that the Government of Eritrea
            ceases to violate the Vienna Convention on Consular Relations
            through the collection of extraterritorial taxes by its diplomats,
            and should examine domestic legislation to determine whether the
            collection of funds by party agents or community wardens in their
            territories is in fact legal especially where it is accompanied
            by intimidation or coercion and, if not, instruct law enforcement
            authorities to take appropriate action;
          </p>
          <p xml:id="i-5LNq1xF3L6JcSAK5FkQAmD">
            Riksdagen bör tillkännage för regeringen att i enlighet med de
            rekommendationer FN-rapporten har lagt fram låta utreda hur den
            svenska lagstiftningen kan skärpas i syfte att stoppa denna eritreanska
            skatteindrivning som pågår i vårt land.
          </p>
        </div>
        <div type="motSignatures">
          <list>
            <item xml:id="i-B4pvJ6NpMuCTfp2jPNZJQp" who="i-AHfQ621Fp1orxTGB2WDjUY">
              Fredrik Malm (FP)
            </item>
          </list>
        </div>
      </div>
    </body>
  </text>
</TEI>
