<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02849">
  <teiHeader>
    <fileDesc>
      <titleStmt>
        <title>med anledning av skr. 2023/24:68 Barriärer mot brott – en socialpreventiv strategi mot kriminella nätverk och annan brottslighet</title>
        <author corresp="i-XS1DYyajKnUSXB7m9DT6C2">av Rasmus Ling m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2849 av Rasmus Ling m.fl. (MP)</title>
          <idno type="rdwebb">HB022849</idno>
          <rs type="number">2849</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022849/text</ref>
          <ref type="dokument_url_html">https://data.riksdagen.se/dokument/HB022849</ref>
          <ref type="dokumentstatus_url_xml">https://data.riksdagen.se/dokumentstatus/HB022849</ref>
          <ref type="pdf">https://data.riksdagen.se/fil/D38A9E45-9C49-43E7-A441-1007214E9881</ref>
          <ref type="docx">https://data.riksdagen.se/fil/830D6096-F60A-4239-ACF2-673FE001841E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NuWr8c7MkW3wLpWKhThZ5X" type="basedOn"/>
        <correspContext corresp="i-NuWr8c7MkW3wLpWKhThZ5X">
          <ref>Skrivelse 2023/24:68</ref>
        </correspContext>
        <correspAction xml:id="i-cJMh5HpryFS9Hka9X3hRh" type="signed"/>
        <correspContext corresp="i-cJMh5HpryFS9Hka9X3hRh">
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-EALiPq8rza58pASQzMEooq" type="submitted">
          <date when="2024-04-02"/>
          <time when="18:23:46"/>
        </correspAction>
        <correspAction xml:id="i-LVPJgEpSMCVBVr9q4hnoML" type="reviewed">
          <date when="2024-04-11"/>
          <time when="17:58:40"/>
        </correspAction>
        <correspAction xml:id="i-7EWp1L94jeP88yGrdq7hS1" type="dismissed">
          <date when="2024-04-12"/>
        </correspAction>
        <correspAction xml:id="i-UCoAzrTz3pcabauzJkBg4t" type="referred">
          <date when="2024-04-15"/>
        </correspAction>
        <correspAction xml:id="i-Dxy2sNSnEUTzdcvs9mMrLB" type="assigned">
          <date when="2024-04-16"/>
          <time when="09:10:16"/>
        </correspAction>
        <correspContext corresp="i-Dxy2sNSnEUTzdcvs9mMrLB">
          <ref type="assignedTo">Justitieutskottet</ref>
        </correspContext>
        <correspAction xml:id="i-GwWfsxddryaHJLFQWocmyy" type="behandlas_i"/>
        <correspContext corresp="i-GwWfsxddryaHJLFQWocmyy">
          <ref type="uppgift">2023/24:JuU31</ref>
          <ref type="ref_dok_id">HB01JuU31</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU31</ref>
          <ref type="ref_dok_titel">Barriärer mot brott - en socialpreventiv strategi mot kriminella nätverk och annan brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2849 av Rasmus Ling m.fl. (MP)
          med anledning av skr. 2023/24:68 Barriärer mot brott – en socialpreventiv
          strategi mot kriminella nätverk och annan brottslighet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6JtoWzZLKNrPXPQ6YYxYxp">
            Förslag till riksdagsbeslut
          </head>
          <list>
            <item xml:id="i-RJoxSsoGtxqLfTcFJZv7XD" sortKey="Yrkande 1">
              Riksdagen ställer sig bakom det som anförs i motionen om att
              komplettera strategin med en kritisk analys av förslagen i Tidöavtalet
              när det gäller ökad trygghet och att motverka brottslighet, på
              både kort och lång sikt, och tillkännager detta för regeringen.
            </item>
          </list>
          <list>
            <item xml:id="i-S4vasDTMCA26Y4Wy2KAVxA" sortKey="Yrkande 2">
              Riksdagen ställer sig bakom det som anförs i motionen om att
              regeringen i det fortsatta arbetet bör beakta vikten av en fungerande
              välfärd och tillit till samhällets institutioner och tillkännager
              detta för regeringen.
            </item>
          </list>
          <list>
            <item xml:id="i-CH1iiB9NaS6dgMCdFGwAXH" sortKey="Yrkande 3">
              Riksdagen ställer sig bakom det som anförs i motionen om att
              regeringen i det fortsatta arbetet bör lyfta fram det breda förebyggande
              arbetet och retorikens betydelse och tillkännager detta för regeringen.
            </item>
          </list>
          <list>
            <item xml:id="i-ULqvQEgaiErSjkWUFvBWRR" sortKey="Yrkande 4">
              Riksdagen ställer sig bakom det som anförs i motionen om att
              regeringen i det fortsatta arbetet bör beakta vikten av satsningar
              på integration och en migrationspolitik som främjar i stället
              för att försvåra integration och tillkännager detta för regeringen.
            </item>
          </list>
          <list>
            <item xml:id="i-XizYJeHaf3L7rVKX8hRsNH" sortKey="Yrkande 5">
              Riksdagen ställer sig bakom det som anförs i motionen om tillräckliga
              resurser och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UpGYoznqdRUPbUKwtditKU" type="h1">
            Motivering
          </head>
          <p xml:id="i-FNNkFLv7NpUdfRSXeGJYPw">
            Regeringen har presenterat skrivelsen Barriärer mot brott, där
            man beskriver sin inriktning, utgångspunkter och förslag för att
            bekämpa och förebygga brottslighet. En socialpreventiv strategi
            mot kriminella nätverk och annan brottslighet, säger titeln vidare.
          </p>
          <p xml:id="i-VujJx4zch5BbusLsBD7QTj">
            Strukturen i skrivelsen har gjorts genom att beskriva tre olika
            s.k. barriärer mot brottsligheten. Den första barriären beskrivs
            vara ett brett förebyggande arbete. Den andra att en negativ utveckling
            måste brytas tidigt och den tredje att kriminella banor ska stoppas.
            Uppdelningen bygger på det folkhälsovetenskapliga sättet att se
            på förebyggande arbete och är inte konstig i sig. Men det beror
            på vad man väljer att ta med och inte.
          </p>
          <p xml:id="i-Jo5boF5D582mR3Wi8qLFhi">
            Inledningsvis ska här sägas att vi i Miljöpartiet har en diametralt
            annorlunda syn än regeringen på hela fokusområdet för propositionen.
            Det gäller vikten av insatser, utformningen av insatser, vikten
            och utformningen av en fungerande välfärd, demokra­tiska samhällsinstitutioners,
            liksom civilsamhällets, betydelse och hur man bäst skapar goda
            uppväxtvillkor för barn och unga och tillförsäkrar fungerande
            skyddsnät.
          </p>
          <p xml:id="i-QSVXx4UpfcBqbrcY7JXdDx">
            Vår politik och konkreta politiska förslag ser därför sammantaget
            också mycket annorlunda ut. Vår analys och politiska förslag framgår
            t.ex. av partimotionerna En tydlig väg till integration (2023/24:2691)
            och Rättspolitik (2023/24:2669).
          </p>
          <p xml:id="i-TpsvPqRmeLY7UuDYzwJhKr">
            Miljöpartiet anser att en av förutsättningarna för en välfungerande
            demokrati är att alla människor kan känna sig trygga och säkra.
            Så är det inte i dag. Att bryta vålds­spiralen börjar med att
            ge varje barn som växer upp i Sverige en tro på sig själv och
            sin framtid och en utbildning som rustar för att ta sig an den
            framtiden. Samtidigt behövs givetvis riktade brottsförebyggande
            insatser för att ge stöd till barn i riskzon att hamna i kriminalitet
            samtidigt som stödet till föräldrar måste förstärkas. En fungerande
            välfärd är dock absolut A och O, med tillräckliga resurser där
            yrkeskårer har tillräckligt med handlingsutrymme för sitt uppdrag.
            Ett socialförsäkringssystem som fungerar väl och kan fånga upp
            människors behov av hjälp i stället för att slå ut dem som inte
            håller måttet. Vi utvecklar vår hållning i partimotionerna.
          </p>
          <p xml:id="i-JUSm2Pc2tsz6S184cdK4Xz">
            Regeringens analys och slutsatser av sina egna förslag och initiativ
            haltar också på flera sätt. Regeringen förbiser också att dess
            politik i övrigt i hög grad skapar nya och högre barriärer för
            människor. Utöver ökad ojämställdhet och klyftor i samhället skapas
            även större utsatthet i livssituationer med alla de risker det
            för med sig.
          </p>
          <p xml:id="i-RDbD7F5mLpRQcrLLga2nNH">
            I stället för att motverka utanförskap och grogrund för kriminalitet
            riskerar regeringens politik att skapa detsamma. Vi vill här lyfta
            fram några aspekter.
          </p>
          <head xml:id="i-Ne3rEqZ5k34XuJZSdvSvVX" type="h2">
            Rannsakan om risker med politiska förslag
          </head>
          <p xml:id="i-95hZGb2Zu6ZQLibCF7P7i7">
            När regeringen nu är uppbunden av överenskommelser med SD i Tidöavtalet
            hade det varit på sin plats att med en kritisk analys skärskåda
            de olika politiska förslagen och i vilken grad de kan riskera
            att slå mot ökad trygghet och t.o.m. öka risken för brotts­lighet
            i stället för att minska den. Även en analys ur kort och långt
            perspektiv skulle behöva göras. Vad riskerar t.ex. visitationszonerna
            eller det som man numera vill kalla säkerhetszoner att föra med
            sig? Eller att hela familjer blir tvungna att lämna sin bostad
            om ett barn begått brott? Var hamnar vi om en person inte känner
            tilltro till att polisen är där för att ge skydd utan i stället
            för att misstro? Många människor känner en ökad oro för att hudfärg
            och utseende ges större betydelse i vårt samhälle, med åtföljande
            diskriminering och rasism.
          </p>
          <p xml:id="i-XyLxmZFxi3Am8BaPepr1bV">
            Ett annat flagrant exempel är förslaget om en angiverilag, dvs.
            anmälningsplikten som innebär att t.ex. lärare, sjukvårdspersonal
            eller bibliotekarier ska börja förhålla sig på ett helt annat
            sätt till sitt uppdrag. De förväntas börja bedöma vilka som är
            värdiga mottagare av insatser och inte och vilka som ska anges.
            Sällan har väl ett förslag som angiverilagen mött så stort motstånd;
            fackföreningar och yrkeskårer har protesterat brett och högljutt.
            Anmälningsplikten går emot de etiska principerna i yrket. Förslaget
            om att behöva betala för tolk i sjukvården har också dragit igång
            en stor etisk debatt.
          </p>
          <head xml:id="i-XQRykD3aY3Uiv3X6gogYoj" type="h2">
            En fungerande välfärd är förebyggande
          </head>
          <p xml:id="i-GPQyaMV7rxMQKsRrByLVn5">
            I skrivelsen benämns den första s.k. barriären ”ett brett förebyggande
            arbete”. Det absolut grundläggande, en fungerande välfärd, tillit
            till samhällets institutioner, lyser dock i hög grad med sin frånvaro.
            Och därmed finns heller inte någon analys av dagsläget, vad som
            behövs och vad man tänker göra åt det. Vi har i dagsläget en socialtjänst
            som har mycket svårt att mäkta med att göra de insatser de själva
            vet behövs och nya insatser som de är ålagda att göra. Lärare
            och rektorer larmar t.ex. och pekar på en rad väldigt allvarliga
            problem i skolan. Elev efter elev riskerar att halka efter och
            missa de framtidsmöjligheter var och en ska ha likvärdiga möjligheter
            till. Vissa saker lyfts i skrivelsen, men inte den grundläggande
            problematiken. Det hjälper t.ex. inte att ha tänkt rätt om det
            inte finns tillräckligt många lärare i skolan, om klasserna är
            för stora eller om läraren som begär extra stöd för att alla ska
            få grunderna i att läsa, skriva och räkna får nej. Regeringen
            behöver lyssna på yrkeskårer och forskare om vad som behövs och
            ta finansieringsfrågan på allvar. Det är inte nödvändigtvis fler
            utredningar som behövs.
          </p>
          <head xml:id="i-VSXzCo1jVwrQ4GrVEX7GpZ" type="h2">
            Även retorik inverkar
          </head>
          <p xml:id="i-U1FKbXrCDaRCwxX9iqRf6B">
            Även om regeringen delvis skriver om ett ”brett förebyggande
            arbete” glider man ofta in i att använda begreppet brottsförebyggande.
            Det syns till viss del i skrivelsen, men återkommer också ofta
            i regeringens retorik.
          </p>
          <p xml:id="i-7wtGdcyk8nhFsE1Y6Wyqsd">
            Självklart är brottsförebyggande insatser viktiga. Men det finns
            en skillnad i fokus. Socialtjänsten har t.ex. ett vidare syfte
            – barn ska ha bra uppväxtvillkor och få stöd att frigöra och utveckla
            sina resurser enligt målparagrafer i socialtjänstlagen, men där
            förebyggande insatser allt som oftast naturligtvis även kan fungera
            brottsförebyggande. Bris lyfter i sin årsrapport från i år oro
            över att fokus förskjutits mot repression bort från förebyggande
            fokus. De pekar på att ett tidigt och tillgängligt stöd för familjer
            är nödvändigt för att fånga upp barn och familjer i behov av hjälp.
            De skriver också: ”Det nya politiska tonläget riskerar att skada
            barns tillit till samhället, påverka barnsynen i Sverige och minska
            chanserna för de barn som befinner sig i gängkriminella miljöer
            att återanpassas i samhället.” Det är i högsta grad tänkvärt.
          </p>
          <head xml:id="i-Q1mPeznDupdiRwros4toVs" type="h2">
            En politik för integration behövs – inte svartmålning av invandrare
          </head>
          <p xml:id="i-YRRc5mkyEdvE1zbUUezpM6">
            Vi i Miljöpartiet vänder oss starkt mot regeringens sätt att
            beskriva människor som kommit till Sverige som ett problem, vilket
            återkommer både direkt och indirekt. Begreppen som används i avsnittet
            speglar och skapar en problematisk syn på människosyn. Invandringen
            beskrivs i bestämd form som något helt annat än vad det egentligen
            handlar om för många. Grunden till varför människor flyr, rätten
            till asyl om man riskerar tortyr eller dödsstraff och det gemensamma
            åtagande som Sverige tillsammans med andra länder ställt sig bakom
            nämns inte.
          </p>
          <p xml:id="i-NZGqTURnES1d1KDheUVLm1">
            I stället används begreppet invandring instrumentellt och hur
            människor i högre utsträckning ska skickas tillbaka eller förmås
            återvända. Det protektionistiska perspektivet blir tydligt. Även
            om man inleder med att säga att Sverige ska vara ett öppet land
            mot omvärlden så kommer därefter väldigt många ”men”.
          </p>
          <p xml:id="i-DJjd5ZyAd5oQrKhn62vmoe">
            Att insatser behövs för en bättre integration i Sverige är viktigt
            både för individer och för samhället. Vi i Miljöpartiet efterlyser
            i stället en aktiv politik för stärkt integration och vi beskriver
            vår syn och våra förslag vidare i partimotionen En tydlig väg
            till integration (2023/24:2691). Vi ser även att regeringens migrationspolitik
            på flera sätt försvårar för nyanlända att integreras snabbt i
            samhället. Vi anser att verkliga satsningar på integration och
            en migrationspolitik som främjar i stället för att försvåra integration
            är absolut nödvändig.
          </p>
          <head xml:id="i-y1TAXWtvbLi3qkgQsxogJ" type="h2">
            Tillräckliga resurser krävs
          </head>
          <p xml:id="i-RF1bQpVXJPrDdvLLwCgJaF">
            En fungerande och tillräckligt utbyggd välfärd är basen i ett
            förebyggande förhållnings­sätt. Forskningen visar på det och yrkeskårer
            vet det. Det har kopplingar till individers framtida möjligheter,
            hälsa, risk för missbruk och brottslighet.
          </p>
          <p xml:id="i-3AXyCHrSrGRurJ8wdRZ5aB">
            Därför är det djupt bekymmersamt att så många delar av offentlig
            sektor för närvarande är hårt pressade.
          </p>
          <p xml:id="i-Tooqf26bRfyvxkE72hqxWm">
            Inflationen har spätt på situationen ytterligare. Regeringen
            hade kunnat välja att öka de generella statsbidragen både långsiktigt
            och i denna situation. Det har man inte gjort. I stället har man
            häpnadsväckande nog valt att sänka skatten för höginkomsttagare
            och bara ge marginellt med extra riktade stöd till kommuner och
            regioner.
          </p>
          <p xml:id="i-9vrmTwZddXNKUxncqCAFpi">
            Dessutom ökar man kraven på vad socialtjänsten ska göra, utan
            att den har reella förutsättningar för det.
          </p>
          <p xml:id="i-G5QqyzydE4dS7BH9jLKrWY">
            Skolans huvuduppgift är utbildning av hög kvalitet, och när skolan
            lyckas med den uppgiften är det en stark skyddsfaktor för individer,
            grupper och samhälle. Men för det krävs tillräckligt med resurser
            och att skolan ska kunna vara trygg med att beslutsfattare förstår
            behovet av tillräckligt med resurser kontinuerligt.
          </p>
          <p xml:id="i-4k84JJWYvJXbFnyUbo4NKj">
            Om man tar det förebyggande perspektivet på allvar behöver regeringen
            tänka om här och se till att det finns resurser för det arbete
            som yrkeskårer över hela landet vet är helt nödvändiga för att
            basen ska fungera. Det spelar inte någon roll hur många utredningar
            man tillsätter om inte basen fungerar.
          </p>
          <p xml:id="i-Wdu3cZVhJxMV8y7rjwLCHK">
            De varsel och åtstramningar som sker nu i landets kommuner riskerar
            att slå tillbaka. Det gör även ett minskat stöd till kultur, folkbildning
            och det civila samhället. Regeringen behöver tänka om för att
            förebygga att människor hamnar i utsatta livssituationer och för
            att förebygga brott i realiteten.
          </p>
        </div>
        <div type="motSignatures">
          <list>
            <item xml:id="i-WUqS7rCVsLMovaMvqCpz8M" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-3y3hQb4ViYmBdmg1muFXwx" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-rFoiDHitc67tjWnVzsZiP" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-B81xugpjF2WE1UL7Fz2Nxx" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-QuzbLcVRSAKHstS2hMHXNt" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
