<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02117">
  <teiHeader>
    <fileDesc>
      <titleStmt>
        <title>i anledning av skrivelse 1973:18 från riksdagens förvaltningsstyrelse med 
förslag till vissa ändringar i ersättningsstadgan för riksdagens ledamöter.</title>
        <author>av herr Winberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av skrivelse 1973:18 från riksdagens förvaltningsstyrelse med 
förslag till vissa ändringar i ersättningsstadgan för riksdagens ledamöter.</title>
          <idno type="rdwebb">FW022117</idno>
          <rs type="number">2117</rs>
          <ref type="dokument_url_text">http://data.riksdagen.se/dokument/FW022117/text</ref>
          <ref type="dokument_url_html">http://data.riksdagen.se/dokument/FW022117</ref>
          <ref type="dokumentstatus_url_xml">http://data.riksdagen.se/dokumentstatus/FW022117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HjgmqBxrikfMp1MBzRerF9" type="signed"/>
        <correspContext corresp="i-HjgmqBxrikfMp1MBzRerF9">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2117/mot_1973__2117-001.pdf"/>
      <fw xml:id="i-23eKjYSBDgPqKV6KxSVKPo">
        Mot. 1973:2117
      </fw>
      <div xml:id="i-TcgVmGfz7ZNfrf8sQMkpH" type="motHeader">
        <div xml:id="i-7bg11PkFptLZfokXCshfdb" type="motTitle"/>
        <div xml:id="i-3EmSztz2jcyutWRunR7kRn" type="motSubmissionInfo"/>
      </div>
      <div xml:id="i-85XFmwyTomoDfJCrFVNDyp" type="motBody">
        <div xml:id="i-Qx1AYnDQzJC9atzt1NoSoF">
          <p xml:id="i-LTa5HkVgNpoGtckjR7Mu3t">
            Motion nr 2117 år 1973
          </p>
          <p xml:id="i-6KA2EavC2fXTn567T851yQ">
            Nr 2117
          </p>
          <p xml:id="i-74QvUQVwP8icW9pM7SgjeA">
            av herr Lundberg i anledning av skrivelse 1973:18 från riksdagens
            förvaltningsstyrelse med förslag till vissa ändringar i ersättningsstadgan
            för riksdagens ledamöter.
          </p>
          <p xml:id="i-3gzawFtjUjKznsD1RxDuBA">
            Riksdagens förvaltningsstyrelse har avlämnat ett förslag till
            ändringar i ersättningsstadgan för riksdagens ledamöter. Förslaget
            innebär väsentliga förändringar i inkomster och andra förmåner
            för riksdagsledamöterna. Sedan den 1 januari 1972 är riksdagsarvodet
            55 596 kr. per år och talmannens arvode 115 620 kr. Till detta
            kommer traktamenten, fria resor och andra förmåner. Tanken bakom
            den senaste förändringen av arvodena var väl att arvodet skulle
            regleras automatiskt efter de förändringar som skedde i löneklass
            C 1. Frågor om ökad jämlikhet, arbetsvärdering, likvärdig uppskattning
            av s. k. manuellt och intellektuellt arbete, större inflytande
            på allmänmiljön m. m. har i olika sammanhang diskuterats och även
            varit föremål för olika beslut. Genom att samhället alltmer övertagit
            och bekostar olika slag av utbildning, även om yrkesutbildningen
            anpassats till intressen och förutsättningar, måste man väl förutsätta
            att olika arbetsuppgifter och inkomstbedömning måste anpassas
            med hänsynstagande till bedömningar i dagens samhälle. Tyvärr
            förefaller det trots allt som om den ekonomiska bedömningen och
            eventuell uppskattning av nödvändiga men låglöne- mässiga yrken
            lever kvar i det gamla samhällets stånds- och status- tänkande.
            Under 1970 års val ställdes frågan om ökad jämlikhet i fokus.
            Alla partier skulle inrikta sin strävan och målsättning mot en
            ökad jämlikhet. Detta uppfattades av valmanskåren som en politisk
            huvudprincip, som även skulle omfatta de lågavlönade. Men teori
            och vallöften höll knappast längre än över valnatten. De kommunalt
            förtroendevalda, som i vissa fall hade 90 000 kr. i arvode per
            år och mycket generösa förmåner, begärde omedelbart 50 å 60 procents
            löneförbättring, medan lågavlönade sjukvårdsbiträden fick 27,5
            procents löneförbättring på tre år. En förtroendevald, som fick
            sitt procentuella tillägg reducerat, tog avsked och fick en direktörsbefattning
            som gav en lön på inemot 200 000 kr. per år. Trots detta kan han
            på grund av de generösa kommunala anställningsvillkoren därutöver
            lyfta en arbetsfri inkomst på 68 000 kr. per år under den återstående
            livstiden. Detta måste betecknas som ett underligt utslag för
            en ökad jämlikhet. Gamla fördomar från 1600-talets herremansfilosofi
            lever kvar som en sorts prejudikat, som det förefaller vara omöjligt
            att bryta. Det sägs att lag och rätt skall gälla och tillämpas
            för alla medborgare. För många är detta en teori utan täckning
            i verkligheten. Vi behåller
          </p>
          <p xml:id="i-VAq7d1tnt5MWsAQXrUX7f3">
            1 Riksdagen 1973. 3 saml. Nr 2117
          </p>
          <pb facs="riksdagen-motions-pdf/data/1973/mot_1973__2117/mot_1973__2117-002.pdf"/>
          <fw xml:id="i-F86fmxzLunpRy6UxGeMjpi">
            Mot. 1973:2117 ”
          </fw>
          <p xml:id="i-Y2r9xb6ipi5oajfpBkcQzn">
            olikhetens samhälle och betingelser. Vi ger de osynliga värdena
            åt flertalet, men ser noga till att de som mycket har tar de synliga
            realvärdena. Om förtroendevalda med rätt eller orätt handlar på
            ett sådant sätt att valmanskåren uppfattar handlingar av förtroendevalda
            så, att de nyttjar sin förtroendeställning till egen vinning,
            är det en allvarlig fråga. Från den vanliga riksdagsledamotens
            synpunkt och i vederbörandes intresse är det knappast behovet
            av högre arvoden och förmåner som kan vara angeläget. Det är farligt
            om denna sak uppfattas som ett intresse för egen vinning, utan
            hänsyn till det ekonomiska läget och den ekonomiska, disponibla
            del, som man anser sig kunna förfoga över för lönelyftningar och
            utan att hänsyn tas till att en speciell lyftning för låglönegrupperna
            är motiverad. Att under nuvarande ekonomiska betingelser, och
            efter ett riksdagsval, tänka sig en lönelyftning på ca 25 procent
            och ökade förmåner i övrigt för riksdagsledamöterna är orimligt.
            Om arbetsmarkna- den och låglönegrupperna skulle uppfatta detta
            som en procentuell norm för lönelyftning, kommer gängse ekonomiska
            normer att spolieras. Den osunda och orimliga arvodes- och förmånsersättning
            för råds- befattningar inom landsting och kommuner som de beslutade
            om efter 1970 års jämlikhetsval kan icke få tas som en norm eller
            motivering för att riksdagsmännen efter 1973 års val skulle företa
            en liknande åtgärd för att öka sina löner och förmåner. En saxning
            mellan kommunala befattningar och riksdagsuppdrag måste uppfattas
            som i högsta grad olycklig. Det är givet att det kan fabriceras
            motiveringar för allt, hur orimliga de än kan vara, men riksdagens
            ledamöter kan inte bortse från att allmänheten med kritiskt intresse
            och ett visst misstroende följer förtroendemännens handlingar.
            Förtroendevalda kan inte underlåta att ta hänsyn till den allmänna
            lönemarknaden där det knappast kan anses vara realistiskt med
            en lönelyftning på 25 procent. Det är även naturligt att när taxor
            på tåg och kommunikationsmedel höjs för olika grupper, som måste
            nyttja dem för resor till och från arbetet, kritik kan riktas
            mot att riksdagsledamöternas redan goda reseförmåner ytterligare
            vidgas. Det är både sunt och riktigt att allmänheten reagerar,
            men detta kan leda till att förtroendet för demokratin och folkstyrelsen
            kan svikta. Klyftan mellan förtroendevalda och valmanskår får
            varken ekonomiskt eller idémässigt vidgas. Även efter 1973 års
            val förekommer ånyo en inflation i olika kommunala rådsbefattningar,
            av olika kulör och med olika konstlade motiveringar tillkomna.
            Detta kommer att innebära att allmänheten i ännu större utsträckning
            får överlåta till en centraliserad grupp folkvalda ”tjänstemän”
            att tänka och handla i medborgarnas ställe. Möjligheterna att
            i aktivt samhällsarbete fostra och skapa ansvar och samhörighet,
            särskilt med tanke på dagens unga generationer av medborgare —
            en möjlighet som den äldre generationen har haft — kommer att
            ytterligare inskränkas. Detta måste skada demokratin. Från riksdagsledamöternas
            synpunkt är det andra och viktigare frågor
          </p>
          <pb facs="riksdagen-motions-pdf/data/1973/mot_1973__2117/mot_1973__2117-003.pdf"/>
          <fw xml:id="i-5zucVCKQvhKrDAQzJiEvVP">
            Mot. 1973:2117 3
          </fw>
          <p xml:id="i-6vR1TZDdChkgikYpgA88gV">
            än arvodes- och förmånshöjningar som måste uppmärksammas. År
            1966 utgav en hovrättspresident en bok med titeln: En domare ser
            tillbaka. I den konstateras: ”Egentligen är det äventyrligt att
            hämta en man ur domarkarriären för att sätta honom att på egen
            hand syssla med författningsarbete, om vilket han på förhand inte
            har ringaste erfarenhet. Det är som att kasta någon i vattnet
            i förhoppning att han skall ta sig i land av egen kraft.” Hovrättspresidenten
            redogör även för hur tillämp- ningen i högsta rättsinstans sker
            och säger att i ”Högsta domstolen grundlades arbetet helt på revisionssekreterareföreningen”
            och att för flertalet av kollegerna blev arbetsformen den att
            man väsentligen litade till föredragningen samt att arbetet var
            i högsta grad beroende av föredragandena, såväl med avseende på
            förmåga att göra sammanfatt- ningar som i fråga om föredragningssättet.
            Tyvärr finns liknande tendenser inom riksdag, landsting och kommu-
            ner,dvs. att beslutsfattandet centraliseras till partikanslier
            och en handfull politiker, som anser sig ha den intellektuella
            och politiska begåvning som skall bestämma den politiska inriktning
            och de beslut, vilka partigrup- perna har att följa. ”Experterna”
            och byråkratin har fått ett starkt och växande infly- tande i
            politiskt tänkande, planerande och tillämpning. Betydelsefulla
            demokratiska värden och samhällsengagemang från ledamöter och
            all- mänheten kan försvinna. Riksdagens samtliga ledamöter är
            valda med samma rätt och skyldighet att fullgöra de arbetsuppgifter
            som de måste anses ha skyldighet att klara. Riksdagsledamoten
            skall återspegla något av hur det svenska folket upplever samhällslivet,
            dess önskningar, behov och problem som kräver en lösning. Det
            kan vara bra med teorier, men det är måhända viktigare att praktisk
            kunskap och erfarenhet kan beaktas. Utvecklingen i riksdagen synes
            alltmer inriktas på en gruppbildning inom partierna, där en mer
            av slumpen än av kunnighet och lämplighet utvald elitgrupp belastas
            med en mångfald uppdrag, som medfört att dessa utvalda förtroendemän,
            likt ståndssamhällets tjänste- och ämbets- män, samlar på sig
            så många uppdrag att de knappast hinner med att visa sig på varje
            uppdragsplats, än mindre att kunna hinna med att fullgöra en vettig
            arbetsinsats. Partierna har enligt turordning att föreslå kandidater
            till höga förtroendeposter i län och ämbetsverk, kandidater som
            när de blivit valda ägnar sig åt mängder av uppdrag i olika sammanhang,
            så att arbetsupp- giften mer blir en bisak än en huvuduppgift.
            Såväl landsting och kommuner som riksdag motiverar ofta arvodeshöj-
            ningar med ökade arbetsuppgifter och ansvar m. m., som skulle
            inskränka möjligheterna att samtidigt ta extrauppdrag. Kommunala
            råd och landstingsråd har tvärtemot dessa uttalanden kunnat behålla
            och utöka antalet extrauppdrag i en sådan utsträckning att många
            av råden, trots motiveringarna, icke kan stå i kontakt med allmänheten.
            Även den privilegierade delen av riksdagsledamöterna har åtagit
            sig uppdrag, som ger makt och arvoden i en utsträckning som både
            är anmärkningsvärd och skadlig, detta trots att partiledarna vet
            att huvudparten av ledamöterna,
          </p>
          <pb facs="riksdagen-motions-pdf/data/1973/mot_1973__2117/mot_1973__2117-004.pdf"/>
          <fw xml:id="i-AamsdCciniDcN1uw11uNfL">
            Mot. 1973:2117 4
          </fw>
          <p xml:id="i-24wG2Zcn4h2Aws5TM7GBwd">
            speciellt de nyvalda och yngre riksdagsledamöterna, på många
            områden är väl kvalificerade för olika samhällsuppdrag. Det är
            icke ökade arvoden och förmåner dessa nytillkomna riksdagsledamöter
            anser vara huvud- frågan, utan de vill få möjlighet att vidga
            och fördjupa insikterna i olika frågor och få praktiska möjligheter
            att prova och tillämpa dem i riksdagsarbetet. Det kan inte tjäna
            någon vettig uppgift att centralisera och skapa en anhopning av
            uppdrag, arvoden och makt till en liten grupp privilegierade,
            under det att flertalet känner sig överflödiga. Partiledarnas
            privilegier och personlighetsförgudning är både farlig, smaklös
            och obefogad. Dessa förhållanden kan icke ändras eller kompenseras
            genom höjda lönevillkor eller en höjd ekonomisk status utan genom
            en omfördelning och spridning av olika arbetsuppgifter av betydelse
            för riksdagsarbetet. Under de 33 år jag deltagit i riksdagsarbetet
            har ledamöternas ekonomiska villkor och arbetsvillkor ständigt
            förbättrats. På 1940-talet, i det gamla riksdagshuset, saknades
            arbetsrum, teknisk och personlig service för riksdagsmannen. En
            nybliven riksdagsledamot måste få utnyttja den erfarna och kunniga
            personalen, speciellt vår duktiga och beträffande riksdagsarbetet
            erfarna vaktmästarkår, för att lära sig hur riksdagsarbetet fungerar.
            Riksdagen är ett kollektiv av ledamöter och anställda, och detta
            kollektiv är en förutsättning för att riksdagsarbetet skall fungera.
            En bedömning av löneförmåner m. m. borde därför vara samordnad
            och gälla en bedömning av alla inom riksdagen arbetande personer.
            Förvaltningsstyrelsen borde undersöka om en likartad lönelyft-
            ning för ”samfälligheten” har skett, och om så ej är fallet, rätta
            till vad som har brustit. Att arbetsuppgifterna skulle ha blivit
            så omfattande, komplicerade och tidskrävande att de skulle kräva
            en omprövning och en höjning av ersättningen till riksdagens ledamöter
            är väl mer en konstlad motivering än en realitet. Det nya riksdagshuset
            med dess större tekniska och personella resurser bjuder fördelar
            och möjligheter som mer än väl täcker de ökade arbetsuppgifterna.
            En rationalisering och effektivisering av riksdagsarbetet skulle
            skapa ytterligare utrymme för nya arbetsuppgifter. I förhållande
            till andra arbetsgrupper, och med målsättningen ökad jämlikhet,
            är det sakligt icke motiverat att höja arvodena och förbättra
            andra förmåner för riksdagsledamöterna samt företa en inkomstlyftning,
            att utöka reseförmånerna i förhållande till de nu gällande, att
            införa nya arvoden för arbetsuppgifter som bör tillhöra ett normalt
            riksdagsarbete och att i övrigt vidta ändringar i den nu gällande
            ersättningsstadgan, med undantag för frågan om ersättare för statsråd.
            Icke heller finns det något behov av att tillsätta ett opartiskt
            organ, bestående av personer utanför riksdagen.
          </p>
          <pb facs="riksdagen-motions-pdf/data/1973/mot_1973__2117/mot_1973__2117-005.pdf"/>
          <fw xml:id="i-4hwPiYngTUkTf6KdnHz7vG">
            Mot. 1973: 2117 5
          </fw>
          <p xml:id="i-33kj7TPvdSHfXS7x1BfRgS">
            Bl. a. med hänvisning till vad ovan anförts hemställs att riksdagen
            måtte besluta att avslå riksdagens förvaltnings- styrelses förslag
            till ändringar i ersättningsstadgan för riks- dagens ledamöter.
          </p>
          <p xml:id="i-3vENfqHFCLSgudCvi856hv" type="date">
            Stockholm den 16 november 1973
          </p>
          <p type="signatureBlock" id="i-CdyQ9T25k1ge4sjEhMEXwu">
            JOHN LUNDBERG (s)
          </p>
          <pb facs="riksdagen-motions-pdf/data/1973/mot_1973__2117/mot_1973__2117-006.pdf"/>
          <pb facs="riksdagen-motions-pdf/data/1973/mot_1973__2117/mot_1973__2117-007-001.pdf"/>
          <pb facs="riksdagen-motions-pdf/data/1973/mot_1973__2117/mot_1973__2117-007-002.pdf"/>
          <pb facs="riksdagen-motions-pdf/data/1973/mot_1973__2117/mot_1973__2117-007.pdf"/>
          <pb facs="riksdagen-motions-pdf/data/1973/mot_1973__2117/mot_1973__2117-008.pdf"/>
          <p xml:id="i-8pTkKyLWx2d7xQ5JxfGcxs">
            GOTAB 73 54548 Stockholm 1973
          </p>
        </div>
      </div>
    </body>
  </text>
</TEI>
