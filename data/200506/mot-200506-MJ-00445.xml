<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_445/mot_200506_MJ_445-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ445
          </p>
          <p>
            Motion till riksdagen 2005/06:MJ445
          </p>
          <p>
            av Dan Kihlström m.fl. (kd)
          </p>
          <p>
            Trädgårdsnäringens situation
          </p>
          <p>
            pnr: kd375
          </p>
          <p>
            Motionen delad mellan flera utskott
          </p>
          <p>
            1 Innehållsförteckning
          </p>
          <p>
            Innehållsförteckning, Förslag till riksdagsbeslut Inledning,
            Internationell konkurrens.. Arbetstagarnas situation... Miljövänlig
            produktion i trädgård och växthus. Inför fruktodlingskonton...
            Fritidsodlingen.
          </p>
          <p>
            ON OANMBWNH
          </p>
          <p>
            ÖOnRPU BWNNH
          </p>
          <pb facs="riksdagen-motions-pdf/data/200506/mot_200506_MJ_445/mot_200506_MJ_445-0002.pdf"/>
          <p>
            2005/06:MJ445
          </p>
          <p>
            2 Förslag till riksdagsbeslut
          </p>
          <p>
            1. Riksd
          </p>
          <p>
            lagen begär att regeringen återkommer med förslag som syftar
            till
          </p>
          <p>
            att minska arbetsgivar- och socialavgifter för säsongsanställd
            personal samt att ge företag med säsongssysselsättning möjlighet
            att utnyttja den
          </p>
          <p>
            tidiga 2. Riksd
          </p>
          <p>
            re beslutade nedsättningen av arbetsgivaravgifterna.' agen tillkännager
            för regeringen som sin mening vad i motionen
          </p>
          <p>
            anförs om att det i miljöstöden inom landsbygdsprogrammets ram
            inkluderas dels ett stöd för resurshållande konventionell trädgårdsodling,
          </p>
          <p>
            dels e 3. Riksd
          </p>
          <p>
            avsättningskonton inom fruktodlingen — ”fruktodlingskonton”.
          </p>
          <p>
            4. Riksd
          </p>
          <p>
            tt nationellt stöd för ekologisk växthusodling.
          </p>
          <p>
            lagen begär att regeringen lägger fram förslag om inrättande
            av »2
          </p>
          <p>
            agen tillkännager för regeringen som sin mening vad i motionen
          </p>
          <p>
            anförs om betydelsen av att fritidsodlingens organisationer även
          </p>
          <p>
            fortsättningsvis erhåller statligt stöd för sin betydelsefulla
            verksamhet.
          </p>
          <p>
            "Yrkande 1 hänvisat till SfU. ? Yrkande 3 hänvisat till SkU.
          </p>
          <pb facs="riksdagen-motions-pdf/data/200506/mot_200506_MJ_445/mot_200506_MJ_445-0003.pdf"/>
          <p>
            3 Inledning
          </p>
          <p>
            En inhemsk produktion av trädgårdsprodukter och potatis är en
            förutsättning för att svenska konsumenter ska kunna erbjudas produkter
            av hög kvalitet baserade på uthålliga och miljövänliga produktionsförhållanden.
            Antalet företag inom den gröna sektorn är ca 2 000 med frilandsodling
            av bland annat frukt, bär, grönsaker och prydnadsväxter och ca
            1 200 med växthusodling av grönsaker och prydnadsväxter. Dessutom
            finns 5 600 företag med potatisodling. Inom dessa sektorer är
            företagen väl spridda över landet och utgör en väsentlig resurs
            för att bibehålla en levande landsbygd och för att skapa sysselsättningstillfällen
            i hela landet. Inom sektorn arbetar flera tiotusentals anställda
            och företagare. En väsentlig del av dessa är deltidssysselsatta
            i skörde- och andra säsongsbetonade arbetsuppgifter. Att en mycket
            stor andel av de sysselsatta finns inom säsongsbetonade arbetsuppgifter
            måste beaktas när det gäller att skapa bättre konkurrens- och
            lönsamhetsförhållanden för näringen. Samtidigt som det gäller
            att slå vakt om marknadsanpassningen av produktions- och marknadsförhållandena
            innebär småskaligheten inom dessa sektorer att företagen har relativt
            sett svårare att möta de ojämlika konkurrensförhållanden som i
            många avseenden råder i relation till de viktigaste konkurrentländerna.
            Trädgårds- och potatisodlingen bär liksom jordbruket på konkurrenshämmande
            skatter och regleringar.
          </p>
          <p>
            4 Internationell konkurrens
          </p>
          <p>
            I ett flertal statliga utredningar har slagits fast att växthusodlingen
            är en mycket energiintensiv näringsgren och är utsatt för en stark
            internationell konkurrens. I de flesta växthusföretag ligger energikostnaden
            i intervallet 15-30 procent av = produktionsvärdet (SOU 2003:38).
            I enskilda växthusföretag med speciell produktionsinriktning kan
            till och med den samlade energikostnaden inklusive energiskatter
            överstiga 50 926 av den samlade kostnadsbelastningen i företaget.
            Konkurrenstrycket från import av växthusodlade produkter från
            andra gemenskapsländer har ökat markant och prisnivåerna på inhemsk
            produktion pressats ner. Den successivt försvagade lönsamheten
            har lett till att en alltför stor andel av växthusbeståndet i
            dag är föråldrat och att nyetableringen av företag är svag. Växthusodlingens
            energibeskattning avhandlas i Skattenedsättningsutredningens betänkande,
            Svåra skatter! (SOU 2003:38), där det också konstateras att växthusodlingen
            är extremt energiintensiv. EU:s regler medger generellt ej särskilda
            beskattningsmodeller för olika sektorer av näringslivet. Vissa
            möjligheter till undantag medges emellertid för växthusodlingen
            inom unionen, något som utnyttjats av andra medlemsländer. För
            den svenska växthusnäringen kvarstår dock de extra kostnader som
            orsakas av den höga energianvändningen.
          </p>
          <p>
            2005/06:MJ445
          </p>
          <pb facs="riksdagen-motions-pdf/data/200506/mot_200506_MJ_445/mot_200506_MJ_445-0004.pdf"/>
          <p>
            2005/06:MJ445
          </p>
          <p>
            Från Kristdemokraternas sida har i tidigare motioner ställts
            krav på att koldioxidskatten för växthusodlingens del avvecklas
            eller åtminstone reduceras till i nivå med konkurrentländernas
            beskattning i avvaktan på att ett nivåmässigt enhetligt beskattningssystem
            kan läggas fast inom hela EU. Det nuvarande systemet med 0,8-procentsregeln
            bör under alla omständigheter avskaffas, då det får en del märkliga
            effekter, som kan innebära att företag som genomför energibesparingar
            eller utnyttjar alternativ till fossila energikällor straffas
            för detta. För dessa företag ökar skattebelastningen på den fortsatt
            nyttjade men reducerade volymen fossilt bränsle. Det nuvarande
            beskattningssystemet dränerar växthusföretagen på viktigt kapital
            som bättre behövs för att stärka lönsamheten och öka förutsättningarna
            att vidta energibesparande och energieffektiviserande investeringar.
            Växthusföretagens höga energiutnyttjande avser såväl bränsle för
            uppvärmning som el för i huvudsak belysning. Den 1 juli år 2004
            införde Socialdemokraterna en skatt på el för växthusnäringen
            med 0,5 öre per kWh. Detta skedde med hänvisning till EU:s energibeskattningsdirektiv.
            Växthusodlingens elanvändning avser huvudsakligen processenergi
            för att driva — fotosyntesen och utgör därmed en = förutsättning
            för en marknadsanpassad åretruntproduktion och sysselsättning.
            Därför bör växthusodlingen, = enligt den möjlighet som ges i EU:s
            energibeskattningsdirektiv, undantas från elskatt. Enligt direktivet
            får medlemsländerna sätta ned beskattningen inom sektorerna jordbruk,
            skogsbruk och vattenbruk till 0. På motsvarande grunder bör växthusodlingen
            även fritas från kvotplikt vad avser den från den 1 maj 2003 införda
            elcertifikatavgiften. Införandet av elcertifikatavgift och kvotplikt
            har medfört betydligt ökade kostnader för växthusföretagen i deras
            konkurrenssituation. För företag med viss produktionsinriktning
            innebär certifikatavgiften mer än en fördubbling av skatte- och
            avgiftsuttaget på energi. För ett företag med rosodling omfattande
            10000 m? och med en omsättning på 5 miljoner kronor innebär certifikatavgiften
            en kostnadsökning på ca 125 000 kronor. Detta blir en orimlig
            ökad kostnadsbelastning som i dagens konkurrenssituation inte
            kan kompenseras i energieffektiviseringsåtgärder eller genom marknadspriserna.
            Skattenedsättningsutredningen föreslog i sitt betänkande (SOU
            2003:38) att företag som uppfyller EU:s kriterier för energiintensiva
            företag borde bli befriade från kvotplikt och certifikatavgift.
            Samtliga växthusföretag uppfyller mer än väl dessa kriterier för
            energiintensiva och konkurrensutsatta företag. På denna punkt
            instämmer Kristdemokraterna med utredningen. Kristdemokraternas
            politik vad gäller skatter på energi utvecklas vidare i motionen
            Energi, Utgiftsområde 21.
          </p>
          <p>
            5 Arbetstagarnas situation
          </p>
          <p>
            Kostnaden för arbetskraften utgör vid sidan av kapitalkostnader,
            och i växthusodlingen energikostnader, den största enskilda kostnadsposten
            i
          </p>
          <pb facs="riksdagen-motions-pdf/data/200506/mot_200506_MJ_445/mot_200506_MJ_445-0005.pdf"/>
          <p>
            trädgårdsproduktionen. Särskilt kostnaderna för tillfälligt anställd
            arbetskraft, skörde- och säsongsarbetskraft, är mycket omfattande.
            Kristdemokraterna vill därför rikta riksdagens uppmärksamhet på
            frågan om = arbetsgivaravgiften för säsongsmässigt anställd personal
            inom trädgårdsnäringen. Den nedsättning av arbetsgivaravgiften
            som riksdagen beslutade om i juni 1997 för att stimulera nyanställningar
            inom framför allt de små och medelstora företagen kan inte fullt
            ut utnyttjas av företag med säsongssysselsättning. I detta fall
            missgynnas = trädgårdsnäringens småföretagare på grund av sitt
            säsongsmässigt betingade arbetskraftsbehov. Riksdagen bör begära
            att regeringen återkommer med förslag som syftar till att minska
            arbetsgivar- och socialavgifter för säsongsanställd personal samt
            att ge företag med säsongssysselsättning möjlighet att utnyttja
            den tidigare beslutade nedsättningen av arbetsgivaravgifterna.
          </p>
          <p>
            6 Miljövänlig produktion i trädgård och växthus
          </p>
          <p>
            I det nationella programmet för landsbygdsutveckling för perioden
            2000- 2006 har stödet till resurshållande konventionell odling
            tagits bort. I programmet finns inte heller möjlighet för stöd
            vid övergång till ekologisk växthusproduktion. Kristdemokraterna
            beklagar denna brist i programmet eftersom vi i stödet till resurshållande
            konventionell odling sett en möjlighet till stora miljövinster
            för samhället och i ett ekologiskt växthusodlingsstöd sett ett
            starkt incitament för branschen att ta viktiga steg i en ekologisk
            riktning. Trädgårdsnäringens produktion bedrivs på förhållandevis
            små brukningsarealer. Detta gör att ett arealstöd för miljöförbättrande
            åtgärder utgör en viktig stimulans till förändring av produktionsmetodik
            och produktionsuppläggning. Ofta är kostnaderna och riskerna,
            särskilt vad gäller sjukdomsbekämpning i intensiva kulturer, stora
            och företagen väljer av trygghet att bibehålla en konventionell
            metodik i stället för att pröva ny. För växthusodlingens del bedrivs
            i dag en alltför begränsad, av samhället stödd, forsknings- och
            utvecklingsverksamhet för att ge vägledning för företag som önskar
            att utveckla produktionen efter ekologiska principer. De växthusföretag
            som väljer att ställa om produktionen i denna riktning påtar sig
            därmed ett stort eget arbete och en stor egen kostnad. De erfarenheter
            som genereras blir därmed till vägledning för andra företag vilka
            inte behöver möta samma kostnader och risker. Ett stöd får därmed
            en stor betydelse för att minska riskerna i företagen men utgör
            också en berättigad ersättning för det forsknings- och utvecklingsarbete
            som borde vara ett generellt åtagande från samhällets sida. Kristdemokraterna
            föreslår att det i miljöstöden inom landsbygdsprogrammets ram
            inkluderas dels ett konventionellt stöd för resurshållande trädgårdsodling,
            dels ett nationellt stöd för ekologisk växthusodling. Detta bör
            ges regeringen till känna.
          </p>
          <p>
            2005/06:MJ445
          </p>
          <pb facs="riksdagen-motions-pdf/data/200506/mot_200506_MJ_445/mot_200506_MJ_445-0006.pdf"/>
          <p>
            2005/06:MJ445
          </p>
          <p>
            7 Inför fruktodlingskonton
          </p>
          <p>
            För fruktodlingen finns inte heller möjligheter till försäkringslösningar
            för väderorsakade skördeförluster, t.ex. orsakade av hagelskador.
            Detta innebär att det inte finns något annat system för dessa
            företag för att kunna hantera denna risk för stora skörde- och
            lönsamhetsvariationer än det gängse systemet för skatteutjämning
            mellan olika år. Denna möjlighet har emellertid uppenbara begränsningar
            genom att skadeutfallet kan bli totalt för företaget. För skogsbruket
            finns sedan länge en möjlighet till avsättningar till skogskonto
            där 60 procent av ett enskilt års avverkningsnetto kan avsättas
            för att utjämna kommande års lägre avverkning och intäkter. Fruktodlingen
            liksom skogsbruket binder ett stort kapital i sitt trädbestånd
            och är bunden till denna investering för sina framtida intäkter.
            Liksom skogsbruket måste fruktodlingen periodvis göra stora nyinvesteringar
            vid föryngring av odlingen. Även i dessa situationer är en fondering
            för intäktsutjämning under perioden innan träden börjar avkasta
            skörd av stort värde. Kristdemokraterna föreslår mot denna bakgrund
            att fruktodlingen ges möjlighet att inrätta avsättningskonton
            enligt den modell som i dag gäller för skogsbruket. Riksdagen
            bör begära att regeringen lägger fram förslag om inrättande av
            avsättningskonton inom fruktodlingen — ”fruktodlingskonton”.
          </p>
          <p>
            8 Fritidsodlingen
          </p>
          <p>
            Det finns 2,5 miljoner trädgårdar omfattande ca 300 000 ha i
            Sverige. Trädgårdarna har stor betydelse för folkhälsan. Här odlas
            stora kvantiteter frukt, bär och grönsaker. Trädgårdsarbete innebär
            för många människor i olika åldrar möjlighet till regelbunden
            motion i egen takt. Trädgårdar ger andlig stimulans och kan bidra
            till harmoni för den stressade nutidsmänniskan. Fritidsodlingen
            svarar samtidigt för en stor del av arvet av gamla kulturväxter.
            Därmed har fritidsodlingen en stor betydelse. Fritidsodlingen
            betraktas inte som en folkrörelse och får därmed inte del av de
            stöd som utgår till andra folkrörelser. I stället erhåller riksorganisationen
            sedan tio år ett bidrag om 3,5 miljoner kronor för rådgivning
            och information till egna medlemmar och till allmänheten. Denna
            verksamhet är av stor omfattning och har stor betydelse för att
            bla. främja ekologisk trädgårdsodling. Organisationen har emellertid
            svårt att påverka inriktningen av den forskning som bedrivs vid
            SLU och genom anslag från Formas. Sedan år 1993 erhåller Movium
            — sekretariatet för den yttre miljön, Fritidsodlingens Riksorganisation
            och = Stiftelsen Trädgårdsodlingens elitplantstation sammanlagt
            ca 11 miljoner kronor per år för att säkra tillgången på bra växter
            för fritidsodlingen. Medlen beviljas numera av Formas och Jordbruksverket.
            Det är viktigt att de berörda organisationerna även fortsättningsvis
            erhåller statligt stöd för sin betydelsefulla verksamhet. Detta
            bör ges regeringen till känna.
          </p>
          <pb facs="riksdagen-motions-pdf/data/200506/mot_200506_MJ_445/mot_200506_MJ_445-0007.pdf"/>
          <p>
            Stockholm den 4 oktober 2005
          </p>
          <p>
            Dan Kihlström (kd) Sven Gunnar Persson (kd) Ragnwi Marcelind
            (kd) Tuve Skånberg (kd) Annelie Enochson (kd)
          </p>
          <p>
            Björn von der Esch (kd) Johnny Gylling (kd) Lars Gustafsson (kd)
          </p>
          <p>
            2005/06:MJ445
          </p>
        </div>
      </div>
    </body>
  </text>
</TEI>
