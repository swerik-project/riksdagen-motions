<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-02629">
  <teiHeader>
    <fileDesc>
      <titleStmt>
        <title>Ett fungerande skydd mot trakasserier av arbetstagare</title>
        <author corresp="i-WpG9sHKB4FrSuW2UWeGK3q">av Emanuel Öz (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2629 av Emanuel Öz (S)</title>
          <idno type="rdwebb">H5022629</idno>
          <rs type="number">2629</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5022629/text</ref>
          <ref type="dokument_url_html">http://data.riksdagen.se/dokument/H5022629</ref>
          <ref type="dokumentstatus_url_xml">http://data.riksdagen.se/dokumentstatus/H5022629</ref>
          <ref type="docx">http://data.riksdagen.se/fil/0579E487-93B4-47B2-879C-762308F5AC5E</ref>
          <ref type="pdf">http://data.riksdagen.se/fil/AA8C72D0-52D8-434D-A162-9FAC6C4ED4E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpG9sHKB4FrSuW2UWeGK3q</idno>
            <name>Emanuel Öz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Y6PhR9Zr7TvKyTzvsJ9Dxy" type="signed"/>
        <correspContext corresp="i-Y6PhR9Zr7TvKyTzvsJ9Dxy">
          <note type="signatory" corresp="i-WpG9sHKB4FrSuW2UWeGK3q"/>
        </correspContext>
        <correspAction xml:id="i-HPwRGnCnzV9VrYWD54Bsef" type="submitted">
          <date when="2017-10-04"/>
          <time when="14:41:42"/>
        </correspAction>
        <correspAction xml:id="i-TmCroom47QhspAxQdpdnuX" type="reviewed">
          <date when="2017-10-04"/>
          <time when="15:01:19"/>
        </correspAction>
        <correspAction xml:id="i-JP9QEJAbZp5LbMbn4s14Xo" type="referred">
          <date when="2017-10-13"/>
        </correspAction>
        <correspAction xml:id="i-VodcGkwqrLdwuf2XRMeyVw" type="assigned">
          <date when="2018-10-09"/>
          <time when="12:53:03"/>
        </correspAction>
        <correspContext corresp="i-VodcGkwqrLdwuf2XRMeyVw">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-KoHWSXF7NNAXxeJjh8Y9Le" type="behandlas_i"/>
        <correspContext corresp="i-KoHWSXF7NNAXxeJjh8Y9Le">
          <ref type="uppgift">2017/18:AU8</ref>
          <ref type="ref_dok_id">H501AU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H3Lwm4xj3zYs6yDhpXfich" type="motHeader">
        <div xml:id="i-TsPw1MrRFWMFaJzDMDBYmo" type="motTitle">
          Motion till riksdagen 2017/18:2629 av Emanuel Öz (S) Ett fungerande
          skydd mot trakasserier av arbetstagare
        </div>
      </div>
      <div xml:id="i-2wYWsgVfbtBS2W2R4cJnKr" type="motBody">
        <div xml:id="i-5qB9bjAmakNf9fTPwAL7JW" type="motProposal" subtype="förslag">
          <head xml:id="i-31dtZyjH86xgBkvnvsT1SK">
            Förslag till riksdagsbeslut
          </head>
          <list xml:id="i-FvjH6CdiCabREW92r16bG8">
            <item xml:id="i-TAaipufptG9qcJjjG7MCbW" sortKey="Yrkande 1">
              Riksdagen ställer sig bakom det som anförs i motionen om att
              ändra i arbetsmiljölagen (1977:1160) så att motsvarande utrednings-
              och åtgärdsskyldighet som finns i diskrimineringslagen (2008:567)
              även ska utsträckas till att omfatta trakasserier av arbetstagare
              oavsett orsak i arbetsmiljölagen och tillkännager detta för regeringen.
            </item>
          </list>
        </div>
        <div xml:id="i-VBWD8AeAMsfQW8TUnmSqJJ" type="motContent">
          <head xml:id="i-GyMnpQWzLsrwm7nuFkgtP5" type="h1">
            Motivering
          </head>
          <p xml:id="i-PupYMJb7AUDDHSc9wUb8Xz">
            En undersökning av Arbetsmiljöverket från 2011 visade att de
            som upplevt sig mobbade av sin chef eller sina kolleger det senaste
            året varit i snitt nio procent av arbetskraften. Det motsvarar
            omkring 425 000 personer. Problemen är alltså omfattande. Den
            som utsätts för mobbning drabbas i förlängningen alltför ofta
            av ohälsa med sjukskrivning, omplacering och ibland uppsägning
            som följd. Även arbetsplatsen och kollegerna tar skada av mobbningen.
            Forskning visar att på arbetsplatser där det förekommer mobbning
            är det inte bara den mobbade som drabbas av till exempel högre
            sjukfrånvaro – även andra anställda på arbetsplatsen mår ofta
            dåligt, har en högre sjukfrånvaro samt är en ökad riskgrupp för
            depression. Verksamhetens konkurrenskraft betalar även ett pris
            i sänkt produktivitet, minskad kreativitet och allmänt ökade sjuktal.
          </p>
          <p xml:id="i-LqEbNpBWfoAcQMNTWZZ1Jr">
            Trakasserier i arbetslivet kostar dessutom samhället mångmiljardbelopp
            varje år. Det handlar bland annat om uteblivna inkomster, sjukersättningar
            och vårdkostnader, och bakom varje krona finns drabbade människor.
            Arbetsmiljölagen är i dagsläget otillräcklig för att stävja detta.
          </p>
          <p xml:id="i-NyYDAhyU4EvPc4RZzFwrJg">
            Arbetsmiljölagen föreskriver att arbetsgivaren har ett ansvar
            för att säkerställa en god arbetsmiljö. Det finns också en särskild
            föreskrift om kränkande särbehandling. Den tydliggör arbetsgivarens
            ansvar att organisera arbetet för att, så långt det är möjligt,
            förhindra att kränkande särbehandling sker. Det handlar om rutiner,
            åtgärdsplaner och stöd och hjälp till den drabbade. En utredningsskyldighet
            är av väsentlig betydelse i dessa avseenden.
          </p>
          <p xml:id="i-RTfwmNrF6tjnCWAACoHMTz">
            Problemet är att arbetsmiljölagen är en förvaltningsrättslig
            lag som reglerar förhållandet mellan staten och arbetsgivaren.
            Därför kan inte Arbetsmiljöverket, förutom i vissa undantagsfall,
            utreda och uttala sig i individuella ärenden. Det nuvarande skyddet
            mot trakasserier som finns i arbetsmiljölagen är alltså inte operativt,
            vare sig ur individens eller ur fackets perspektiv. Reglerna är
            framåtsyftande, men hanterar inte de trakasserier som redan skett,
            eller skyddar den som just är särbehandlad.
          </p>
          <p xml:id="i-8UWRk8XHz5zpZW8Wnc23a8">
            Det finns i dag ett skydd mot trakasserier i diskrimineringslagen.
            Om trakasserierna har samband med någon av diskrimineringsgrunderna
            (kön, etnicitet, sexuell läggning, funktionsnedsättning m.fl.)
            är en arbetsgivare skyldig att utreda de påstådda trakasserierna,
            och om mer talat för än mot att trakasserier har förekommit vidta
            åtgärder för att stoppa dem. Om arbetsgivaren underlåter att skyndsamt
            utreda och förhindra fortsatta trakasserier blir han skadeståndsskyldig
            mot den drabbade arbetstagaren. Motsvarande sanktion saknas i
            arbetsmiljölagen. Skyddet mot trakasserier i diskrimineringslagen
            har fungerat väl och har i flera fall lett till att dryga skadestånd
            har fått betalas av en vårdslös eller felande arbetsgivare.
          </p>
          <p xml:id="i-BVLVN25Gv5iVgKy7WNYCvK">
            I dagens Sverige kan anställda frysas ut eller systematiskt mobbas
            av chefer, underställd personal eller kolleger, utan att någon
            ställs till svars trots att det kränkande beteendet fortgår år
            efter år. Detta får inte fortsätta. Genom ett lagstadgat skydd
            mot trakasserier uppnår vi ett operativt skydd för den enskilda
            arbetstagaren mot trakasserier oavsett trakasseriernas art och
            täpper till ett stort hål i dagens arbetsmiljölagstiftning. En
            sådan lagstiftning skulle bidra till ett mer rättvist arbetsliv
            där färre personer riskerar att slås ut.
          </p>
        </div>
        <div xml:id="i-Nda4EUDheBZG6n9GTYUfok" type="motSignatures">
          <list xml:id="i-DLoXKYNAvkmXV7uTVCYbMf">
            <item xml:id="i-HQFwkGUBR1ZLcTvW4UJwFd">
              Emanuel Öz (S)
            </item>
          </list>
        </div>
      </div>
    </body>
  </text>
</TEI>
