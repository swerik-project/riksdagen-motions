<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00440">
  <teiHeader>
    <fileDesc>
      <titleStmt>
        <title>Mera biogas</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mera biogas</title>
          <idno type="rdwebb">GW02N440</idno>
          <rs type="number">N440</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N440/text</ref>
          <ref type="dokument_url_html">http://data.riksdagen.se/dokument/GW02N440</ref>
          <ref type="dokumentstatus_url_xml">http://data.riksdagen.se/dokumentstatus/GW02N440</ref>
          <ref type="doc">http://data.riksdagen.se/fil/756708CD-671B-43D6-BA61-292ADE723B30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LUoH6Miq6mrwzJjWdVC876" type="signed"/>
        <correspContext corresp="i-LUoH6Miq6mrwzJjWdVC876">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction type="numbering" xml:id="i-7NCv89JAxz4rqKmk77DASG">
          <date when="2008-10-09"/>
        </correspAction>
        <correspAction type="submission" xml:id="i-P49hiRTDJkqjXrA96Y7MLs">
          <date when="2008-10-07"/>
        </correspAction>
        <correspAction type="transfer" xml:id="i-VKoQnZwhZmJERk1vJXsH6w">
          <date when="2008-10-07"/>
        </correspAction>
        <correspAction type="assigned" xml:id="i-73eyVR48HiLbnsLyAs4xYZ"/>
        <correspContext corresp="i-73eyVR48HiLbnsLyAs4xYZ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-8s1kgQR9bxqppYvRGVYTVL">
            Sammanfattning
          </head>
          <p xml:id="i-Kz5YmdFJMP4xbjUttSQSqi">
            Att använda biogas som drivmedel har många stora fördelar.
          </p>
          <p xml:id="i-ShiEC9pinZPo54uZFTkMZx">
            Biogas kan
          </p>
          <list style="ul">
            <item xml:id="i-NJi6QEunkH9V3TRwdURJe6">
              ersätta stora mängder bensin och diesel,
            </item>
            <item xml:id="i-T6zWJekc1pg59PDhewT7X">
              ge bättre ekonomi åt jordbruket, särskilt för mjölkgårdar,
            </item>
            <item xml:id="i-V6DFoqfo57mn9aJ8k2DbLo">
              ge arbetstillfällen över hela landet,
            </item>
            <item xml:id="i-ESnMzdWJ1spQCK7RXNCXkn">
              minska jordbrukets utsläpp av växthusgaser,
            </item>
            <item xml:id="i-94rNz8KXPu8bZsAxL255ry">
              minska övergödningen på land och i vatten,
            </item>
            <item xml:id="i-4kxji9PcQ3Jzqzr7mMb2yz">
              minska buller och avgaser i städer,
            </item>
            <item xml:id="i-EiNo4cA3ugP7xv59WMtdd8">
              minska behovet av handelsgödsel (som använder mycket energi och
              bidrar till övergödning),
            </item>
            <item xml:id="i-JmD2NLZMhgTXpXRxpmGRTo">
              bidra till att rädda den svenska fordonsindustrin,
            </item>
            <item xml:id="i-UZQTPAau6hshvxfWyJBp6A">
              ge exportjobb i flera led om Sverige behåller sin tätposition
              och
            </item>
            <item xml:id="i-9e1UVyHYGaRBAQkN5iDdYQ">
              skapa hållbara kretslopp i samhället.
            </item>
          </list>
          <p xml:id="i-E1eHnTVSyzMaa7Z7LP5PFW">
            Detta kan låta visionärt. Men alla delar finns faktiskt redan
            på plats:
          </p>
          <list style="ul">
            <item xml:id="i-9BzpLyWJEp1U99Mxmiz5h6">
              Det finns ett flertal olika bilmodeller som kan köras på biogas,
              såväl personbilar som bussar och andra tyngre fordon.
            </item>
            <item xml:id="i-RZyYNnzj7fjzC2K9v2WQzM">
              Det finns ett biogasdrivet tåg på sträckan LinköpingVästervik.
            </item>
            <item xml:id="i-561CcA4zwfK4zmVGmDU8wD">
              Det finns 90 publika biogasmackar i Sverige, men det kommer snart
              att bli 130.
            </item>
            <item xml:id="i-71r5RKkDmMHHQ46ADnwv5c">
              Det finns nio miljoner gasdrivna personbilar i världen.
            </item>
            <item xml:id="i-MtQpX6Rt4rBPi74aLmxpfw">
              Det finns många gasmackar även i andra länder.
            </item>
            <item xml:id="i-77Dn8AbCfcAD8h6Uq9eFYs">
              Det finns mer än 200 anläggningar som producerar biogas.
            </item>
            <item xml:id="i-7H2RVLQCtzAGGjuDmQmfzT">
              Produktion och verkningsgrad har ökat på kort tid.
            </item>
            <item xml:id="i-XqRkvbuZABGJJ1Bm9gSW5V">
              Det finns lätt tillgängliga råvaror för att producera tio gånger
              mer biogas än i dag.
            </item>
          </list>
          <p xml:id="i-9aSh2UNKuVCbbLKwNJYt2V">
            De viktiga delarna för en stor expansion finns, men än så länge
            har inte biogasen tillräcklig omfattning för att spela någon roll
            för att minska olja och utsläpp. Flera lokala exempel visar att
            med politiska beslut kan biogasen bli en energikälla att räkna
            med. Ett exempel är Linköping där 600 fordon och samtliga innerstadsbussar
            kör på biogas.
          </p>
        </div>
        <div type="TOC" xml:id="i-KJHXQBb1F8bX8NSHxxJUS3">
          <head xml:id="i-DWm3atVJuUUuBWGWUitgVg">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Förslag till riksdagsbeslut 3
            </item>
            <item>
              Gödsel från problem till resurs 5
            </item>
            <item>
              Biogasanvändning ger dubbel klimateffekt 6
            </item>
            <item>
              Biogas gör störst nytta som drivmedel 6
            </item>
            <item>
              Biogas Generation 2 7
            </item>
            <item>
              Tre källor för biogas 8
            </item>
            <item>
              Fordonen 9
            </item>
            <item>
              Biogas och annan gas 9
            </item>
            <item>
              Förslag till åtgärder 10
            </item>
          </list>
        </div>
        <div type="motProposal" subtype="förslag">
          <head xml:id="i-7hWji5RLLRZ82QZrH3VDsg">
            Förslag till riksdagsbeslut
          </head>
          <list style="ol">
            <item xml:id="i-BFCcpb3zC1XbLKNeJJT8nH">
              Riksdagen tillkännager för regeringen som sin mening vad som
              anförs i motionen om att regering och riksdag bör slå fast som
              mål: minst 10 TWh biogas till 2015.
            </item>
            <item xml:id="i-NypChtFuEPH3S2XpDnP8hG">
              Riksdagen tillkännager för regeringen som sin mening vad som
              anförs i motionen om att subventionera biogas.
            </item>
            <item xml:id="i-EktWdppK6RGxLM3g3jB6BF">
              Riksdagen tillkännager för regeringen som sin mening vad som
              anförs i motionen om att en biogasutredning snarast bör tillsättas.
            </item>
            <item xml:id="i-2g3fBXTgjUqg5Qsau4ktCG">
              Riksdagen tillkännager för regeringen som sin mening vad som
              anförs i motionen om att ett nationellt biogasprogram bör tas
              fram av regeringen.
            </item>
            <item xml:id="i-Ar6rAjFo4wYkzKT79G1wVm">
              Riksdagen tillkännager för regeringen som sin mening vad som
              anförs i motionen om att utbyggnaden bör drivas på genom krav
              på en biogasplan för alla kommuner som har eller kommer att få
              biogasproduktion.
            </item>
            <item xml:id="i-SAM1SiYPEoeEwuBzboQboR">
              Riksdagen tillkännager för regeringen som sin mening vad som
              anförs i motionen om att ett biogassekretariat bör inrättas med
              syfte att få till stånd minst 100 stor­skaliga biogasfabriker
              i Sverige senast 2015.
            </item>
            <item xml:id="i-RRz76MCsfemKi9EpjeAkj">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU:s jordbrukssubventioner
              inriktas på mer biogas. 1
            </item>
            <item xml:id="i-EZzRhqJimq916fTR1rCWfS">
              Riksdagen tillkännager för regeringen som sin mening vad som
              anförs i motionen om att biogassekretariatet ska inventera och
              följa upp potential inom olika branscher avseende lämpliga biogas­källor
              för drivmedelsproduktion.
            </item>
            <item xml:id="i-B5L2uC7o6YacaMzdHyPU3J">
              Riksdagen tillkännager för regeringen som sin mening vad som
              anförs i motionen om att biogassekretariatet ska inventera möjligheterna
              att öka biogasproduktionen och dess användning för drivmedel vid
              reningsverk.
            </item>
            <item xml:id="i-DcTZtaf8cDtU2jYYADA4Bk">
              Riksdagen tillkännager för regeringen som sin mening vad som
              anförs i motionen om att ställa krav på kommunerna att öka andelen
              biogasdrivna fordon i kollektivtrafik, färdtjänst och bland egna
              fordon. 2
            </item>
            <item xml:id="i-V9gQWsw5sf8Gj68z8aGGi">
              Riksdagen tillkännager för regeringen som sin mening vad som
              anförs i motionen om att statlig miljöbilsupphandling ska omfatta
              minst 90 % av bilinköpen och att biogasbilar ska prioriteras.
              3
            </item>
            <item xml:id="i-FfTDkHWLFBhzFZ4EeJmeo2">
              Riksdagen tillkännager för regeringen som sin mening vad som
              anförs i motionen om att stöd för biogasfabriker ska baseras på
              faktisk produktion av biogas.
            </item>
            <item xml:id="i-KX41tde8ABjJ7SogxzRvSD">
              Riksdagen tillkännager för regeringen som sin mening vad som
              anförs i motionen om att separation av biologiskt nedbrytbart
              hushållsavfall ska gynnas.
            </item>
            <item xml:id="i-BtR8KgmrNFNin2QMT1sfnU">
              Riksdagen tillkännager för regeringen som sin mening vad som
              anförs i motionen om mål om minst en biogasmack i varje kommun
              senast 2020. 2
            </item>
            <item xml:id="i-31W4nRmp9mMcybLdLHqGo2">
              Riksdagen tillkännager för regeringen som sin mening vad som
              anförs i motionen om att genom teknikutveckling möjliggöra större
              effektivitet i utvinningen av biogas.
            </item>
            <item xml:id="i-HiifzP9bgDJHNGmxEYYbYp">
              Riksdagen tillkännager för regeringen som sin mening vad som
              anförs i motionen om att öka kunskapen om avfallshantering och
              källsortering för att öka kvaliteten på den restprodukt som går
              tillbaka till jordbruket. 1
            </item>
            <item xml:id="i-ExFiDCqCTM6SUE67EQqQ6L">
              Riksdagen tillkännager för regeringen som sin mening vad som
              anförs i motionen om att skapa incitament för att skapa en stabil
              marknad för avsättning av biogas.
            </item>
            <item xml:id="i-LjNoT1ATEFKLLZuFmj5MuE">
              Riksdagen tillkännager för regeringen som sin mening vad som
              anförs i motionen om att utreda möjligheten att det vid förprövningar
              av större ladugårdsutbyggnad enligt miljöbalken ska utredas möjligheterna
              för utvinning av biogas från anläggningen. 1
            </item>
          </list>
          <p xml:id="i-6H8cJTPmuDLbYXmUuUR5pN">
            1 Yrkandena 7, 16 och 18 hänvisade till MJU.
          </p>
          <p xml:id="i-LjRCdbUXGAQrNPCjg6PgT8">
            2 Yrkandena 10 och 14 hänvisade till TU.
          </p>
          <p xml:id="i-Xg1BX2HSgLh8ujguuTuN59">
            3 Yrkande 11 hänvisat till FiU.
          </p>
        </div>
        <div type="motContent">
          <head type="h1" xml:id="i-AFNZmjckYJ5Vbv8orKikSF">
            Gödsel från problem till resurs
          </head>
          <p xml:id="i-8K7zRwpfapWR9G67kWenaJ">
            Gödseln från djur, mest kor, svin och hästar, har ett energiinnehåll
            på över 14 TWh, vilket motsvarar 30 % av bensinförbrukningen.
            Det skulle räcka för att driva mer än en miljon bilar. I praktiken
            går det aldrig att ta till vara all gödsel men dock en stor del.
            Potentialen för biogas från gödsel beräknas av Biogasföreningen
            till 7,5 TWh i dagens läge. Med teknisk utveckling kan den öka
            till 14 TWh.
          </p>
          <p xml:id="i-HwqqbHruarASb1tKwCwtSn">
            Det är inte den enda fördelen med att producera biogas från gödsel.
          </p>
          <p xml:id="i-9pESzHU8Aw8EEcMvvRfv3H">
            I dag läggs den mesta stallgödseln på åker som näringstillförsel
            för växande gröda. Grödan har nytta av gödselns innehåll av näringsämnen:
            kväve, fosfor och kalium och några spårämnen. Men energin i gödseln
            går förlorad. Dessutom går en väsentlig del av särskilt kvävet
            i gödseln förlorat till luften, bland annat i form av ammoniak.
            Det är detta som ger gödseln dess stickande lukt.
          </p>
          <p xml:id="i-L1in2j3cEwRZxuVsGV8HUE">
            Kväve och fosfor från både stallgödsel och handelsgödsel läcker
            också ut från åkern. Det innebär dels att grödan går miste om
            näringsämnena, dels att övergödningsproblem uppstår i sjöar, åar
            och i havet. En del av kvävet omvandlas i gödselbrunnen, på åkern
            eller i vattendragen till dikväveoxid. Det är inga stora mängder
            i ton, men dikväveoxid är en 296 gånger starkare växthusgas än
            koldioxid. I Sveriges rapportering av växthusgasutsläpp till EU
            och FN är dikväveoxidutsläppen från gödselhantering en betydande
            post. Metan som läcker ut från gödselbrunnar och från åker är
            också en stark växthusgas.
          </p>
          <p xml:id="i-RiGkKEkj9JPgt33uE7p4Qo">
            Jordbruket står för ungefär en åttondel av de svenska växthusgasutsläppen,
            och en stor del av det beror på gödseln. Om man gör biogas av
            stallgödsel och även gröngödsel, växter som plöjs ned i åkern,
            minskar näringsläckaget till luft och vatten. Samtidigt minskar
            lukten från gödselhanteringen. I stället finns all näring kvar
            i den s.k. rötresten, som också säljs som biogödsel och vid godkända
            värden får användas i Kravjordbruk. Näringen i rötresten är dessutom
            lätt att ta upp för grödan lättare än från färsk stallgödsel eller
            gröngödsel. Det betyder att näringsläckaget, och övergödningen,
            minskar. Mindre näringsförluster betyder mindre behov av handelsgödsel.
            Handelsgödsel är dyr för bonden och är miljöskadlig på många sätt.
            Den kräver också mycket energi för sin framställning.
          </p>
          <p xml:id="i-HPGBp7BYCzh5Sa6PLVjUtb">
            Rötrester av god kvalitet är av särskilt stort värde för all
            odling men speciellt för ekologiska jordbrukare.
          </p>
          <p xml:id="i-UTBRDZ8RxZ52AgQJGXAFMq">
            I ett längre perspektiv måste man också kunna sluta kretsloppet
            för människans urin och fekalier. Det kan inte vara en bra idé
            att betala mångmiljardbelopp för att på ett energikrävande och
            ganska ineffektivt sätt ta bort kväve och fosfor ur avloppet och
            sedan köpa nytt konstgödselkväve och ny fosfor för att ersätta
            dem!
          </p>
          <p xml:id="i-DkWvCPRBgangRXa85FKm8J">
            I dag produceras ungefär 1,5 TWh biogas per år: 0,8 från reningsverk,
            0,4 från deponier, 0,1 från industriellt avlopp, 0,2 från särskilda
            rötningsanläggningar och 0,02 från gårds- och pilotanläggningar.
            Det finns bra statistik på hur mycket biogas som säljs på mackar:
            ungefär 0,3 TWh. Redan i dag produceras alltså fem gånger mer
            biogas än vad som används till drivmedel.
          </p>
          <p xml:id="i-4XjBYmwKJt4xJ2SXchf7P7">
            Av det som inte används som drivmedel läcker en del ut till atmosfären,
            en del facklas (det vill säga eldas upp utan att energin tas till
            vara) och en del blir lokaluppvärmning, processvärme (reningsverk)
            eller fjärrvärme.
          </p>
          <head type="h1" xml:id="i-UpMQzv6jTmWCD3HBVVfA2J">
            Biogasanvändning ger dubbel klimateffekt
          </head>
          <p xml:id="i-4whtLzKVwqPGsGDkSPhF1A">
            Det har pågått en diskussion i många år om huruvida olika biobränslen
            verkligen är koldioxidneutrala. Förbrukningen av fossil energi
            vid produktion och distribution kan ge upphov till vissa utsläpp
            av klimatpåverkande gaser som i vissa tillämpningar kan utgöra
            en betydande del av deras energivärde. Etanol från konventionellt
            odlat spannmål ger en viss klimatpåverkan genom att man använder
            handelsgödsel, och även från arbetsmaskiner och transporter. En
            studie anger att etanol från vete minskar växthusgasutsläppen
            med 70 % jämfört med bensin. Den problematiken finns inte alls
            för biogas från gödsel. Tvärtom!
          </p>
          <p xml:id="i-RuG8MdegjrrotPmZDwoxc">
            Biogas från gödsel ger en minskning med så mycket som 180 %.
            Förklaringen är förstås att man minskar utsläppen av metan och
            dikväveoxid genom att använda gödseln till biogas. Om 5 av 11
            TWh djurgödsel rötas till biogas för att ersätta bensin skulle
            enligt denna beräkning Sverige kunna minska växthusgasutsläppen
            med motsvarande 2,5 miljoner ton koldioxid. Det motsvarar cirka
            en femtedel av utsläppen från svenska personbilar.
          </p>
          <p xml:id="i-VXh9bi8yPPhsJaQnS6YcXs">
            Om man värderar en minskning av växthusgasutsläpp till 920 kronor
            per ton, vilket är den svenska koldioxidskatten, är den minskningen
            värd 2 300 miljoner kronor per år. Även biogas från gröngödsel
            ger en dubbel utsläppsminskning.
          </p>
          <head type="h1" xml:id="i-KowzDWesiffiywQfG6UZaG">
            Biogas gör störst nytta som drivmedel
          </head>
          <p xml:id="i-AGb88WrPNozSMCEed3HKeF">
            En del av den gas som utvinns ur reningsverk och soptippar kommer
            till nytta på annat sätt än som drivmedel, oftast för uppvärmning
            men även för el. I Tyskland används de många gårdsbaserade biogasanläggningarna
            nästan uteslutande för elproduktion.
          </p>
          <p xml:id="i-EatewCVcaP7RZfozcHcNK8">
            Det är givetvis bättre om gasen utnyttjas på något sätt än om
            den facklas bort eller ännu värre, läcker ut som metan till atmosfären.
          </p>
          <p xml:id="i-B9ZWbEhxHrhqsQJhPNLmnG">
            Den största klimatpolitiska utmaningen i Sverige finns i transportsektorn.
            Inom el- och värmesektorn har vi goda möjligheter att med andra
            biobränslen ersätta fossila bränslen, och det har vi redan gjort
            till stor del. Bilar, lastbilar, bussar, flygplan och fartyg drivs
            nästan uteslutande med oljebaserade drivmedel. För att bryta oljeberoendet
            och koldioxidutsläppen behövs både snålare fordon och ändrade
            trafikmönster. Men vi behöver också använda så mycket förnybara
            bränslen vi kan få fram på rimliga ekonomiska, ekologiska och
            sociala villkor. Biogas har alla förutsättningar att bli ett av
            de drivmedel på vilket vi driver framtidens fordon. Det finns
            en bred enighet om att biogas är det mest miljövänliga fordonsbränslet
            som finns kommersiellt tillgängligt i dagsläget.
          </p>
          <p xml:id="i-QTY1i5Xq9eJwExdCaois6T">
            Det är därför strategiskt viktigt att framför allt öka biogasanvändningen
            vad gäller drivmedel.
          </p>
          <p xml:id="i-LvgFeH1x5iutcW5TMyriHa">
            I Indien och Kina finns sedan länge miljoner lokala biogasanläggningar.
            Där används gasen framför allt för uppvärmning och matlagning.
          </p>
          <p xml:id="i-L9Q7cL7d3138EwVhZN4f4G">
            I Tyskland finns över tusen gårdsbaserade biogasanläggningar.
            De producerar el som säljs till ett högt, fast pris till elnätet.
            Fördelen med detta (i Tyskland) är att det är småskaligt. Nackdelen
            är att det är förhållandevis ineffektivt och dyrt. 60 % av biogasens
            energi går förlorad, ännu mer om man räknar från gödselns energiinnehåll.
            Om gasen i stället eldas för värme kan en större del av energin
            komma till nytta, om värmebehovet finns någorlunda samtidigt som
            gasproduktionen.
          </p>
          <p xml:id="i-2ti6kbVgeWRyotNpabQpgd">
            Drivmedelsproduktion förutsätter förhållandevis stora anläggningar.
            Det kommer knappast att fungera att varje bonde framställer biogas
            som drivmedel. I en större anläggning, som den i Linköping, kan
            man däremot effektivt omvandla gödsel och andra substrat till
            gas.
          </p>
          <p xml:id="i-56BHCS7MpwozfTv7kAo425">
            Det finns naturligtvis en gräns för hur långt det är lönt att
            transportera in gödsel och att transportera tillbaka rötningsresten,
            men det finns anledning att tro att det ofta är samhällsekonomiskt
            lönsamt.
          </p>
          <p xml:id="i-MxdUgww1v7bUUANieyAAum">
            I Sverige finns det därför skäl att satsa på både gårdsbaserad
            biogas och på mycket större system, som också tar emot gödsel
            från närområdet.
          </p>
          <p xml:id="i-EasxHd7znYA2ZZiqn9ryCV">
            Eftersom det ger mycket stora miljöfördelar för samhället att
            göra biogas från gödsel måste bonden få en klar ekonomisk fördel
            av det.
          </p>
          <head type="h1" xml:id="i-BTD3npeoT1chT249PqKN8t">
            Biogas Generation 2
          </head>
          <p xml:id="i-SVwtHXgE26LUsH4oaPXz63">
            Biogas framställs av mikroorganismer. Dessa kan bryta ner nästan
            vilket organiskt material som helst, även den annars svårnedbrytbara
            cellulosan. Även kor och andra idisslare använder mikroorganismer
            för sin nedbrytning av cellulosa.
          </p>
          <p xml:id="i-UDdShwBgdfnEJQvM8CEZX5">
            Produkten av mikroorganismernas arbete är dels ett näringsrikt
            slam, dels en gas som består av metan och koldioxid. Om gasen
            renas består den av nästan enbart metan, dvs. kemiskt samma gas
            som naturgas eller fossilgas.
          </p>
          <p xml:id="i-JNKEXVE6guXPHi2hwWbSjk">
            Mikroorganismerna kan bara verka i vatten, i en syrefri miljö.
            De kan bryta ner de flesta biologiska material, men är betydligt
            mindre effektiva vad gäller nedbrytning av vattenavstötande material
            som trä.
          </p>
          <p xml:id="i-DxGP5NKaQk6C4XXtAoaeSR">
            Om man vill använda skogsavfall och energiskog till drivmedel
            krävs en annan metod, förgasning under hög värme. Slutprodukten
            kan då bli metanol, syntetdiesel, DME eller metan. Den tekniken
            finns inte kommersiellt tillgänglig men kan bli det ganska snart.
          </p>
          <p xml:id="i-Af22y31qx6ptZsCyD9G71X">
            Det ena behöver inte utesluta det andra. Man kan samproducera
            biogas och syntetdiesel (som direkt kan blandas i vanlig diesel
            och användas i vanliga dieselmotorer) eller något annat bränsle.
          </p>
          <p xml:id="i-DqDZ51m3agnsGF2q8X9vNi">
            Det behöver inte heller finnas någon motsättning mellan etanol
            och biogas. Man kan förbättra utbytet från etanol mycket kraftigt
            genom att producera biogas från restprodukten drank, och ännu
            bättre blir det om man också använder halm i processen. Detta
            är teknik som delvis finns och fungerar vid etanolfabriken i Norrköping.
          </p>
          <p xml:id="i-57nwgdMsAHjt13viPtAwVx">
            Tekniken är i hög grad tillämplig också på etanolproduktion från
            exempelvis sockerrör i Brasilien och andra tropiska länder.
          </p>
          <head type="h1" xml:id="i-7eTfJKjZPQa3BZGDyQuXCq">
            Tre källor för biogas
          </head>
          <p xml:id="i-XMu6ntH93prCN99mSxKZeU">
            Den första källan för biogas är reningsverk. Det finns ca 2 000
            kommunala reningsverk i Sverige, varav 139 med rötkammare, och
            därtill ett antal reningsverk med rötkammare i skogsindustri m.m.
          </p>
          <p xml:id="i-VaTSqaZTjgphMqgD3Gkb5c">
            Där produceras alltid biogas även om den inte alltid tas om hand.
            En enkel tumregel säger att biogas från reningsverk räcker till
            att driva den lokala bussflottan på orten. Det är en strategiskt
            viktig struktur för att bygga upp en biogasinfrastruktur i landet.
            Om alltfler reningsverk använder sin biogas för lokala fordonsflottor
            skapas ett nät av biogas över landet, och utanför landet.
          </p>
          <p xml:id="i-P7h3rU1ozSUXFQGMTfpqG1">
            Detta är också exakt vad som håller på att faktiskt hända. Men
            fortfarande används inte den mesta biogasen för sitt bästa användningsområde,
            alltså till drivmedel.
          </p>
          <p xml:id="i-Y6KgBDgJ89AGtD5cJArERh">
            Den andra källan är sopor. Genom förbudet mot deponering finns
            det nu ett vägval: bränna eller kompostera det biologiska avfallet.
          </p>
          <p xml:id="i-PoRjDL4jZvnnowaVHFPApZ">
            Förbränningen ger en långsiktig låsning. Visserligen ger det
            ett billigt bränsle för fjärrvärmen eftersom värmeverken får betalt
            för att ta hand om avfall och bränna det. Genom att i stället
            röta avfallet får man mera biogas.
          </p>
          <p xml:id="i-Bp7eypEGM33D9gCxzJDnBg">
            Den tredje källan till biogas är gödsel, jordbruksavfall, slakteriavfall,
            avfall från livsmedelsindustrin samt drank från etanolfabriker.
          </p>
          <p xml:id="i-H4uT7jo6spP3j9EfQVFPaZ">
            Biogas från alla dessa tre källor kan byggas ut i snabb takt
            under förhållandevis lång tid. I en doktorsavhandling från 2006
            hävdas att om samtliga substrat används kan 1520 TWh biogas produceras.
            Dit hör också odling av energigrödor på trädamark.
          </p>
          <p xml:id="i-L6SEVuYS2i7wGqqgdiW8M9">
            Med tillräckligt stora lokala flottor växer det också fram en
            marknad för privatbilar, lastbilar, färjor och tåg.
          </p>
          <p xml:id="i-KH3ptkpWX8yvwC5h89p3z">
            Med den infrastruktur som byggs upp kan andra generationens biogas
            från skogsavfall, matas in vartefter som efterfrågan ökar.
          </p>
          <p xml:id="i-Kdf9hWsCDqi9XnB6GzN74W">
            I en rapport om den svenska biogaspotentialen från inhemska restprodukter
            från 2008 beräknar man att den totala biogaspotentialen egentligen
            är ännu större, ca 15,2TWh/år, men att det i dag inte är praktiskt
            möjligt att få tillgång till den potentialen eftersom en hel del
            material är praktiskt svårt att få tillgång till i dag. Men man
            pekar även på att genom mer optimerade processer öka gasutbytet.
          </p>
          <head type="h1" xml:id="i-U7tgDndEciifUoksFyAbku">
            Fordonen
          </head>
          <p xml:id="i-LfZXS2gMcwrhAHysbe8Wvc">
            Det finns som nämnts många gasbilar på marknaden. Men av de svenska
            personbilstillverkarna har Saab satsat på etanol i stället, och
            Volvo Cars gav upp sin satsning på gas (både fossilgas och biogas,
            liksom andra tillverkare) under 2006. Volvo Cars motiverade beslutet
            med att volymen gasbilar var för liten och att det var dyrt med
            dubbla bränsletankar.
          </p>
          <p xml:id="i-MazGfVxcQAvL4wxgeL13vo">
            Den bedömningen delas inte av alla tillverkare. Enligt Svensk
            Biogas finns följande person- och distributionsbilar att köpa
            i biogasutförande: Opel Zafira, Opel Combo, VW Touran, VW Caddy,
            Mercedes E200, Fiat Punto, Skoda Octavia, Mercedes Sprinter och
            Iveco Daily. Nyligen lanserades även Mercedes B179 ngt, vilken
            såldes slut redan innan den levererats till Sverige. Efter årsskiftet
            kommer även VW Passat i en gasversion.
          </p>
          <p xml:id="i-AFfv23sRh8ayC4fqniNHWR">
            Men Volvos avhopp illustrerar klart att politikerna måste skapa
            stabila villkor om det ska bli något av.
          </p>
          <p xml:id="i-MLPiWmuJjsXYSGaRdUFoK7">
            Marknadsvolymen styrs i hög grad av politiken. I Linköping har
            till exempel taxiföretag tvingats skaffa biogasbilar för att inte
            bli uteslutna från färdtjänsten.
          </p>
          <p xml:id="i-DbPUH2SAhnrz4hef1ram2X">
            För att öka andelen biogasbilar bör det utredas hur förmånsbilssystemet
            kan anpassas så att kostnaden för en förmånsbil baseras på bilens
            koldioxidutsläpp. Genom ett sådant system gynnas både effektiva
            bilar och biogasbilar.
          </p>
          <head type="h1" xml:id="i-7GJz967DAQkgwaigs56w3G">
            Biogas och annan gas
          </head>
          <p xml:id="i-HdnTczSTB86EfxYe7BtQse">
            Biogas och fossilgas (naturgas) är kemiskt samma sak. Skillnaden
            är förstås att naturgasen är ändlig och av fossilt ursprung; man
            tar kol från underjorden och släpper ut den i atmosfären, precis
            som kol och olja. Man ökar på mängden koldioxid i luften.
          </p>
          <p xml:id="i-RZ43TiGYfFWkNhbEwKuYYA">
            Biogas är däremot förnybar, det är samma kol som cirkulerar.
            Växterna tar sitt kol från luften och när biogasen produceras
            och används avges detta kol åter till luften. Man ökar inte på
            mängden koldioxid i luften.
          </p>
          <p xml:id="i-PNYzupbBQbWo3kHC2ztrpF">
            I många länder kan naturgas trots det vara ett klimatmässigt
            bättre alternativ till kol i kraftverk. Ett nytt gaskraftverk
            släpper bara ut en tredjedel så mycket koldioxid som ett gammalt
            kolkraftverk.
          </p>
          <p xml:id="i-Mg93XqQRJgD6PotTH5HbB1">
            I Sverige har vi inga kolkraftverk. Mer naturgas minskar i stort
            sett inte utsläpp från kol och olja utan slår i stället framför
            allt mot biobränslen och vindkraft. Därför är Miljöpartiet, miljörörelsen
            och LRF bestämt mot en utbyggnad av naturgasen. Vi bedömer det
            som extremt svårt för Sverige att klara några klimatmål om vi
            släpper fram mer naturgas.
          </p>
          <p xml:id="i-8bSx72coj2wDF4cPiVZi6G">
            Vi tror inte att naturgas kan vara en bro till biogas. Där det
            finns naturgas kommer den alltid att vara billigare än biogas.
            Vi vill inte att biogasen ska legitimera fossil gas.
          </p>
          <p xml:id="i-TGE8Dp4FHPb6QK9LbbcowP">
            I dag matas en del biogas ut i det naturgasnät som finns från
            Malmö till Göteborg med vissa grenar in i landet. Detta gör det
            möjligt att köpa grön gas ungefär på samma sätt som grön el, men
            den möjligheten har ännu inte förverkligats .
          </p>
          <p xml:id="i-VgvDS3r54aUwsJuHtPv5ue">
            Vätgas kan någon gång i framtiden bli ett rent fordonsbränsle.
            Men vätgasen är inte renare än sitt ursprung, och om den framställs
            från kol så den inte ren alls. Ren vätgas i stor skala, till exempel
            från solceller, ligger långt in i framtiden.
          </p>
          <p xml:id="i-UstAf5dz6zKUFfTsUXV3dT">
            Mer näraliggande är förgasning av ved och svartlut som kan ge
            antingen metan eller ett annat gasbränsle, DME eller metanol eller
            syntetdiesel. Volvo AB (lastvagnar och bussar) ser DME som framtidsbränslet.
            Det kan komma inom tio år i stor skala. Men det finns inte underlag
            för att ta ställning till vilket av alternativen som är bäst.
            Biogas i ganska stor skala finns däremot redan i dag.
          </p>
          <head type="h1" xml:id="i-8wvuhfLTUpB2EXyTMWHFuZ">
            Förslag till åtgärder
          </head>
          <p xml:id="i-RyiMBTKhEg62Mv3dxCfZhj">
            Med bakgrund av ovanstående fakta anser vi att ett nationellt
            mål bör slås fast att minst 10 TWh biogas ska produceras före
            år 2015 samt att minst en biogasmack ska finnas i varje kommun
            senast år 2020. För att målen ska nås behöver ett nationellt biogasprogram
            tas fram av regeringen. Som en del av programmet bör alla kommuner
            ta fram en biogasplan för att driva på utbyggnaden av biogasproduktion
            och distribution i den egna kommunen. Kommuner bör exempelvis
            ha krav på sig att utveckla sin kollektivtrafik, färdtjänst och
            egna fordon mot mer förnybara bränslen och då i synnerhet biogas.
            I den mån kommunerna, eller av kommunerna anlitade företag, kommer
            att få ökade kostnader för produktion och distribution av biogas
            ska dessa täckas över statsbudgeten. Stöd till biogas bör innefatta
            investeringsbidrag för biogasanläggningar samt att bönder, innehavare
            av ridstall m.m. får betalt för den gödsel som används för rötning
            till biogas. Stöd som ges till biogasfabriker bör vara baserat
            på produktion av biogas, inte bara som ett rakt investeringsstöd.
            Stödet ska främst vara inriktat på biogas som används för drivmedel.
            Ett annat sätt att öka tillgången till substrat för biogasproduktion
            är att ändra myndigheternas styrning. Vi anser därför att regeringen
            bör skriva in i Jordbruksverkets regleringsbrev att de ska ändra
            sina föreskrifter så att biogasproduktion från gödsel tydligt
            gynnas framför andra användningsområden för gödslet. Vid förprövning
            av djurstallar med gödselvårdsanläggningar som prövas i Sverige
            bör möjligheten till att projektera för utvinning av biogas ingå.
          </p>
          <p xml:id="i-WBWXaq8hqBzFRVJd1n6ssi">
            En statlig biogasutredning bör tillsättas snarast med syfte att
            uppnå en långsiktig riksdagsmajoritet och föreslå precisa åtgärder
            för ökad produktion och användning av biogas. Utredningen bör
            se över hur separation av biologiskt nedbrytbart hushållsavfall
            kan gynnas på ett tydligare sätt än i dag samt om skatten på handelsgödsel,
            särskilt kväve, bör höjas, bland annat för att förbättra marknaden
            för rötrester från biogas från gödsel, gröngödsel och avfall från
            jordbruk och livsmedelsindustri. Skatten bör då, precis som nu,
            återföras till näringen.
          </p>
          <p xml:id="i-3KeKTKYZTNuPLn3zRtZScV">
            För att få till stånd en riktigt kraftig ökning av mängden biogas
            som produceras i Sverige behövs en samordning av alla aktörer.
            Vi anser därför att ett biogassekretariat ska inrättas med syfte
            att få till stånd minst 100 storskaliga biogasfabriker i Sverige
            av samma modell som den i Linköping senast år 2015. Ett exempel
            på arbetsuppgifter som sekretariatet bör hantera är att inventera
            landets livsmedelsindustrier efter lämpliga biogaskällor samt
            inventera möjligheterna att öka biogasproduktionen och dess användning
            för drivmedel vid reningsverk. Utöver detta bör sekretariatet
            även tillsammans med Energimyndigheten samordna ett antal beställare
            i en teknikupphandling, en tävling där vinnaren/vinnarna får en
            stor order på biogasfabriker med bättre teknik och lägre kostnader.
            Teknikupphandlingsinstrumentet bör även användas för att få nya
            modeller av biogasbilar, biogasbussar och biogassopbilar som har
            bättre teknik och lägre inköpskostnader. Även den statliga miljöbilsupphandlingen
            ska användas som ett redskap, och vi anser att miljöbilar ska
            omfatta minst 90 procent av statens samlade bilinköp, som måste
            innefatta även statliga företag, och att man i detta sammanhang
            ska prioritera biogasbilar. Vid distributionen av biogas är det
            vanligt att gasmackar säljer en blandning av fossil- eller naturgas
            och biogas. I dessa fall ska det alltid vara möjligt att tanka
            grön gas på samma sätt som det i dag går att köpa grön el från
            elnätet. Enbart biogasen ska vara befriad från koldioxidskatt
            och energiskatt. För att långsiktigt gynna biogas bör skatten
            på bensin och diesel höjas.
          </p>
          <p xml:id="i-JFUTkU77fNDcZgGqBThQRW">
            Sverige måste även arbeta aktivt i internationella sammanhang
            för att föra ut resultaten av biogassatsningen till framför allt
            andra Östersjöländer som ett sätt att minska övergödningen från
            jordbruk och reningsverk. Detta kräver bland annat resurser för
            information och marknadsföring. Internationella åtgärder för att
            underlätta biogasproduktion bör även innefatta att omvandla EU:s
            jordbrukssubventioner så att de inriktas mer på biogasproduktion.
          </p>
        </div>
        <div type="motSignatures">
          <list>
            <item xml:id="i-7494nhj41TVx8vbzXoK5tj">
              Tina Ehn (mp)
            </item>
            <item xml:id="i-6y1as4EWchLWsvuaptH9pv">
              Mikaela Valtersson (mp)
            </item>
            <item xml:id="i-LnFUKZVxyGmgZREDXtYcTj">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
