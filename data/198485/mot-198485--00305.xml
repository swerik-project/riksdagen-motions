<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00305">
  <teiHeader>
    <fileDesc>
      <titleStmt>
        <title>Registreringen i folkbokföringen av religiös tillhörighet, m. m.</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Registreringen i folkbokföringen av religiös tillhörighet, m. m.</title>
          <idno type="rdwebb">G802305</idno>
          <rs type="number">305</rs>
          <ref type="dokument_url_text">http://data.riksdagen.se/dokument/G802305/text</ref>
          <ref type="dokument_url_html">http://data.riksdagen.se/dokument/G802305</ref>
          <ref type="dokumentstatus_url_xml">http://data.riksdagen.se/dokumentstatus/G802305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PD6S2jQHFcBREs56rExsNR" type="signed"/>
        <correspContext corresp="i-PD6S2jQHFcBREs56rExsNR">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__305/mot_198485__305-001.pdf"/>
      <fw xml:id="i-PsHGKnhDaFJMMoe1okcrHj">
        Motion 1984/85:305
      </fw>
      <div type="motHeader" xml:id="i-9m9b6Mr1U3YRv7xmJAVzpM">
        <div type="motTitle" xml:id="i-U4FToLX7BgTB7pdAX3UUZg"/>
        <div type="motSubmissionInfo" xml:id="i-EUQDQoeoRYe8bEYyfY3Zyf"/>
      </div>
      <div type="motBody" xml:id="i-Pukc8BsuQ3LvpxNfkYmiF2">
        <div xml:id="i-EeqnfMaVQEQQqGbKdCBWmj">
          <p xml:id="i-MPtqKeD94u4uGA76K1hM6y">
            Kerstin Anér Registreringen i folkbokföringen av religiös tillhörighet,
            m. m.
          </p>
          <p xml:id="i-XuaMPSDCjEgAVNmFwe6dTB">
            Från en svensk kommun rapporterades det av en präst i en ”invandrar-
            kyrka”, att den lokala invandrarbyrån aldrig visade något intresse
            för denna kyrka, medan däremot turistbyrån alltid underrättade
            sig om gudstjänstti- der, lokaler osv. För eventuella turister
            existerade alltså denna exotiska kyrka. För landets egna invånare
            däremot inte, i varje fall inte i kommunens ögon. Denna lilla
            glimt ur livet är tyvärr alltför typisk. Mycket arbete läggs och
            har lagts ner på att integrera invandrarna i Sverige, och det
            har huvudsak- ligen skett genom att de har uppmuntrats organisera
            sig på det sätt som är normalt i Sverige, dvs. i profana organisationer
            eller varför inte folkrörelser. Sådana kan få bidrag och får det
            också. Låt oss se på några siffror. Invandrarorganisationerna
            redovisar ett medlemsantal på omkring 150 000. De offentliga bidragen
            till dem uppgår — av tillgängliga uppgifter att döma — till omkring
            35 milj. kr. Ungefär hälften av detta är statsbidrag, dels direkt
            till centralorganisationerna, dels i form av tidskriftsstöd, dels
            flera miljoner kronor i AMS-medel till anställda i organisationerna.
            Från landstingen kommer tydligen ungefär 3 milj. kr. och från
            kommunerna omkring 12 milj. kr. till de lokala föreningarna. Invandrarna
            själva betalar omkring 3,4 20 av vad deras organisationer kostar.
            Allt detta är helt normalt för svenska föreningar. För invandrarkyrkorna
            är bilden totalt annorlunda. Det är svårt att få en jämförbar
            siffra på medlemmarna i dessa kyrkor, eftersom de har ett annat
            medlemsbegrepp. Men de invandrarkyrkor som är samlade i en delegation
            knuten till Samarbetsnämnden för statsbidrag till trossamfund
            anger omkring 225 000 medlemmar (jämför siffran ovan på 150 000).
            Därtill kommer att finska invandrare (med undantag för ca 3 000
            som tillhör den ortodoxa kyrkan) ej är räknade i denna statistik,
            då de får all religiös service och all finansiering genom svenska
            kyrkan och ej räknas in i frikyrkorådets statistik. Med undantag
            alltså för dessa finska invandrare som får understöd i särskild
            ordning, får invandrarkyrkorna omkring 6 milj. kr. i bidrag. Det
            finns också 12 milj. kr. som delas ut i bidrag till byggnad av
            lokaler åt fria samfund och åt invandrarkyrkor. De senare, som
            har oerhört mycket färre lokaler färdigbyggda än frikyrkorna,
            fick endast 9 20 av dessa 12 milj. kr. vid utdelningen 1982/83.
            Detta har till bakgrund att invandrarkyrkorna hittills alltid
            fått dessa bidrag med så stor del av byggnadskostnaden som varit
            lagligt möjlig, vilket frikyrkorna ingalunda har fått. Men eftersom”
            invandrarkyrkorna har så
          </p>
          <p xml:id="i-YNtGzC7JoXyC9fDTqs8Jhy">
            1 Riksdagen 1984/85. 3 saml. Nr 305-310
          </p>
          <p xml:id="i-QarDscgizGv8oqNfBGQgdN">
            Mot. 1984/85 305-310
          </p>
          <pb facs="riksdagen-motions-pdf/data/198485/mot_198485__305/mot_198485__305-002.pdf"/>
          <fw xml:id="i-TVp6YKSMi5JwUKKmBpF3Qw">
            Mot. 1984/85:305 2
          </fw>
          <p xml:id="i-LP9uXZiv2qPhvxFRYGq8nr">
            mycket mindre egna resurser att ställa upp med än de inhemska
            frikyrkorna, har det ändå blivit mycket små bidrag allt som allt.
            Åt den som har, skall varda givet... Finns det nu någon motsättning
            mellan invandrarnas religiösa och profana organisationer? Kan
            de inte nöja sig med att vara väl betjänade på det ena hållet,
            även om det är sparsamt på det andra? Svaret är uppenbarligen
            nej, att döma av den undersökning som religionssociologiska institutet
            nyligen gjort (Forskningsrapport 1984:3, nr 180). Det visade sig
            att de som var aktiva ide religiösa organisationerna inte på något
            sätt kände sig representerade av de profana organisationerna.
            Deras egna krav och röster kom aldrig fram till svenska myndigheter
            och lagstiftare på den vägen. Som ett exempel kan anföras, att
            invandrarpolitiska kommitténs slutbetänkande (SOU 1984:58) sändes
            på remiss till minst 25 nationella profana invandrarorganisationer,
            men endast till fyra religiösa organisationer, nämligen Sveriges
            frikyrkoråd, ärkebiskopen, Pastoratsförbundet — alltså organ som
            inte representerar invandrarkyrkor över huvud taget — och slutligen
            till Samarbetsnämnden, ”efter hörande av delegationen”. Delegationen,
            där representanter för invandrarkyrkorna sitter, skulle alltså
            få yttra sig kollektivt men inte skriva sitt eget svar. Än mindre
            skulle de skriva egna svar. Det gjorde de förstås ändå, men på
            den officiella remisslistan stod de inte. Undersökningen från
            religionssociologiska institutet visade vidare, att deras medlemmar
            hade mycket svårt att förstå, varför deras präster nästan totalt
            saknade stöd och service av samhället, när de visste vilken god
            service invandrare får på alla profana områden. Statsstödet var
            givetvis välkommet men det sätt det fördelades på uppväckte mycken
            kritik. Om man vill se ett exempel på hur litet invandrarkyrkornas
            åsikter beaktas, kan man se på en fråga som ständigt irriterar
            i vardagslivet och som verkar vara helt försummad, trots en rad
            yttranden från högsta ort. Det är den om hur invandrarna rent
            praktiskt skall få tag i sin kyrka, och hur kyrkan skall kunna
            få kontakt med dem. Jag motionerade om detta för flera år sedan
            och fick efter en ovanligt utdragen behandling besked av riksdagen
            att pastorsexpeditionerna borde lämna utförliga och korrekta uppgifter
            även till invandrarna. Men när man ser hur litet intresse den
            svenska kyrkan hittills visat detta servicekrav, kan man kanske
            inte hoppas så mycket för framtiden. Fakta är dessa: De utredningar
            som behandlat frågan om registrering av invandrarnas religion
            har visserligen avböjt även en frivillig registrering av religiös
            tillhörighet (något som invandrarkyrkorna själva aldrig sagt nej
            till, snarare visat stort intresse för). Men utredningarna har
            i stället klart och entydigt sagt ifrån om att svenska kyrkan
            skall ge god information till invandrarna om deras egna kyrkor.
            Invandrarutredningens slutbetänkande (SOU 1974:69) föreslog att
            ”detta (förmedlande av information) kan lämpligen ske genom att
            folkbokföringsorganet där invandraren anmäler sig
          </p>
          <pb facs="riksdagen-motions-pdf/data/198485/mot_198485__305/mot_198485__305-003.pdf"/>
          <fw xml:id="i-XvCSYQHjH7AyjVhqJKjQD5">
            Mot. 1984/85:305 3
          </fw>
          <p xml:id="i-LTKXrDTFti9SgRWRtf7eRz">
            tillhandahåller blanketter för anmälan av medlemskap i olika
            samfund och genom information om aktuella samfund via bl. a. SIV
            och invandrarbyrå- erna”. I proposition 1975:26 blev av detta:
            ”information om befintliga samfund bör ges i samband med folkbokföringen.”
            Samma fromma önskningar kom tillbaka i SOU 1981:101, Folkbokföringens
            framtida organisation, s. 122:
          </p>
          <p xml:id="i-KL5jzYfj7vfsQMdREvxkVC">
            Enligt kommitténs mening bör det i det fortsatta utredningsarbetet
            övervägas vilka åtgärder som kan behövas för att ge invandrare
            möjligheter att här i riket kontakta sitt trossamfund. Frågan
            bör därvid tas upp med de berörda trossamfunden.
          </p>
          <p xml:id="i-H7YLwC5HX4Zr5PsU3taKMB">
            Av detta har blivit inte ens en tumme, utan ingenting. När man
            frågar invandrarkyrkorna själva, har de aldrig sett till någon
            sådan service. En annan, näraliggande brist är den att invandrare
            som befinner sig i flyktingläger eller på fångvårdsanstalter inte
            regelbundet rapporteras (eller inte rapporteras alls) till närmaste
            präst i hans/hennes eget samfund. Katoliker utifrån fattar inte
            detta, de utgår från att prästen vet att de sitter där och blir
            ledsna och sårade över att han aldrig kommer. Vad som ligger i
            vägen för en så självklar reform som att ge invandrarna och deras
            kyrkor kontakt med varann, är huvudsakligen två saker: Dels att
            den svenska folkbokföringen, i alla andra avseenden så petnoga,
            inte anses böra registrera annan religionstillhörighet än svenska
            kyrkans. Det finns egentligen inga skäl till detta, annat än något
            integritetskrav som ingen berörd har hävdat (registreringen måste
            ju bero på helt frivilliga uppgifter), men det är nu en gång så.
            Dels beror det på att invandrarkyrkorna har ett annat medlemsbegrepp
            än både statskyrkan och de fria, ”inhemska” samfunden. Ingendera
            skälet skulle dock vara avgörande, om den goda viljan fanns —
            dvs. om invandrare räknades som fullgoda medborgare även i religiöst
            hänseende. Vad den första invändningen beträffar, så har man velat
            skjuta på frågan om religionsregistrering i folkbokföringen tills
            — eller om — den kom under civil huvudman. Om svenska kyrkan (egendomligt
            uttryck egentligen!) då blev tvungen upprätta eget medlemsregister,
            måste ju alla andra samfund också få göra det. Denna reform låter
            emellertid vänta på sig. Under tiden har vi en ordning, om vilken
            vi sällan är medvetna hur grotesk den ter sig utanför Sverige.
            När den senaste katolske biskopen kom till Stockholm, välkomnades
            han bl. a. mycket vänligt av kyrkoherden i den församling där
            han bodde. Den älskvärde mannen visade honom stolt hela hans egen
            personakt, som alltså fanns på den protestantiska pastorsexpeditionen,
            och där det mycket riktigt stod ”döpt i annan ordning”. När biskopen
            berättade detta för trosfränder i Hamburg, vägrade de att tro
            honom. Det är nyttigt att ibland ta del av sådana reaktioner.
            Ännu bättre vore att lära sig något av dem.
          </p>
          <pb facs="riksdagen-motions-pdf/data/198485/mot_198485__305/mot_198485__305-004.pdf"/>
          <fw xml:id="i-ToPUp4fWyTa5bHQLqKiLEu">
            Mot. 1984/85:305 4
          </fw>
          <p xml:id="i-AGYLnXSfdi2KDTtC6TdfQo">
            Den andra invändningen, den om medlemsbegreppet, borde givetvis
            inte vara något hinder alls. Det skall naturligtvis vara bidragsreglerna
            som rättar sig efter samfundens egenart, inte tvärtom. Katoliker,
            ortodoxa och muslimer är inte alls knutna till en lokal, territoriell
            församling på samma sätt som en medlem av statskyrkan eller frikyrkorna.
            Man är katolik, man går i den katolska kyrkan där man råkar befinna
            sig, men är inte registrerad som medlem av någon särskild församling.
            Kommer en döpt katolik från Haiti eller Kerala till Stockholm,
            accepteras han som trosbroder om han visar sin dopattest, och
            sedan behövs inte mer formaliteter. För att en katolsk församlingspräst
            skall kunna nå de katoliker som bor mer eller mindre lång tid
            inom hans geografiska ansvarsområde, är det alltså nästan nödvändigt
            att han får hjälp av den statliga folkbokföringen. Sådan får han
            om han är präst i Finland, och, i varje fall i högre grad än i
            Sverige, även i Norge. Om detta skall kunna ske, måste man emellertid
            införa begreppet ”erkända trossamfund” i Sverige. Detta ville
            inte frikyrkorna vara med om år 1951, och därför har det inte
            blivit något av, trots att förhållandena så dramatiskt ändrats
            sedan dess. En annan effekt av statskyrkans monopol på folkbokföringen,
            som sällan nämns men som man då och då får höra de berörda klaga
            över, är den mer eller mindre omedvetna proselytism som statskyrkan
            bedriver tack vare detta övertag. Det sker bl. a. på tre sätt:
            Invandrare har (mycket naturligt!) svårt att fatta den egendomliga
            blandning av folkbokföring och kyrkomedlemskap som råder i Sverige.
            De låter sig därför ibland felaktigt registreras som medlemmar
            i svenska kyrkan i missriktat förtroende till de tjänstemän de
            har att göra med, vilka ibland inte informerar dem tillräckligt.
            Den som läser Katolsk kyrkotidning har möjlighet att följa en
            insändarserie om just detta ämne. Barn som döpts i en katolsk
            eller ortodox kyrka blir alltför ofta ändå registrerade som medlemmar
            i svenska kyrkan. Jag har tidigare motionerat om detta och fått
            till svar att statskyrkan har plikt att underrätta invandrarna
            om hur det lagligen förhåller sig. Så sker alltför sällan. I stället
            har katolska kyrkan själv, som har så mycket mindre resurser än
            statskyrkan, fått lov att trycka särskilda formulär, där föräldrar
            uttryckligen begär utträde ur svenska kyrkan för katolskt döpta
            barn. Om den svenska kyrkan hade någon respekt för sitt eget dop
            som grund för medlemskap, skulle sådant givetvis vara helt obehövligt.
            Nästan alla katolska och ortodoxa ungdomar blir automatiskt inbjudna
            att vara med i svenska kyrkans konfirmationsundervisning. Anledningen
            är givetvis att de inte finns registrerade i folkbokföringen med
            sin verkliga religion, och svenska kyrkan tycker väl det är besvärligt
            att infordra listor på ungdomar från de andra kyrkorna och pricka
            av dem. Ungdomarna i fråga har ibland mycket långt till sin egen
            präst, och har lätt att följa med sina jämnåriga till den kyrka
            som finns i närheten och bli konfirmerade där. Detta är givetvis
            bra, om svenska kyrkan anser att den har ett uppdrag av sin Herre
          </p>
          <pb facs="riksdagen-motions-pdf/data/198485/mot_198485__305/mot_198485__305-005.pdf"/>
          <fw xml:id="i-XZbqd1c23iSVC12Yb5iJC6">
            Mot. 1984/85:305 5
          </fw>
          <p xml:id="i-GNFJGKT13phFuQV1mcNftP">
            att ta så många medlemmar som möjligt från andra kristna kyrkor.
            Annars är det proselytism av den sort man annars fördömer i missionsländer,
            med hjälp av ett socialt, ekonomiskt och administrativt övertag.
            Ett enkelt renlighets- krav vore alltså att åtminstone skriva
            på den inbjudan som går ut till ungdomarna, att den gäller endast
            dem som är medlemmar i svenska kyrkan. En kristen kyrka skall
            givetvis inte tanklöst missbruka en gynnad ställning som den fått
            av staten. Den skall tvärtom hjälpa sina mindre gynnade systerkyrkor
            att utveckla sitt eget liv, inte teologiskt (det behövs inte!)
            men administrativt. Man kan inte ha fördelen av att vara en välförsörjd
            och etablerad kyrka uppbackad av stat och kommun och samtidigt
            ignorera de andras sämre situation som om den inte angick en.
            Vad beträffar de ”gamla” fria samfunden i Sverige, så har de inte
            samma organisation, historia och problem som invandrarkyrkorna.
            De har i många fall på ett hedervärt sätt gett ekumenisk hjälp
            i det lokala arbetet och fört invandrarkyrkornas talan i Samarbetsnämnden.
            Men när det gäller det principiella förhållandet till staten,
            måste invandrarsamfunden få lov att tala för sig själva, på sina
            egna villkor och med sin egen röst. Ingen annan kan framföra deras
            åsikter åt dem — inte minst då de ofta har olika åsikter. Sammanfattningsvis:
            den största ”frikyrkan” i Sverige i dag är den katolska, hur man
            än räknar. De andra invandrarkyrkorna är visserligen mindre, men
            gör, även de, helt oersättliga insatser för sina medlemmar i socialt
            och kurativt hänseende. Invandrarpropositionen 1975 betecknade
            det som ett mål att invandrarna skulle ”ges möjlighet till religiös
            service i sitt eget samfunds ordning”. Varför måste de då fortfarande
            tio år senare stå ute i kylan, medan svenska kyrkan fortsätter
            som statskyrka med monopol på folkbokföringen, och de inhemska
            fria samfunden får procentuellt lika stora bidrag som går till
            de verkligt fattiga kyrkorna? Jag anser detta vara en väsentlig
            rättvisefråga, för såväl samhälle som kyrka. Jag anser att den
            inte längre bör förhalas, eller döljas bakom en ridå av till intet
            förpliktande vackra ord. Invandrarna är de nya svenskarna. Deras
            kyrkor är också ”svenska kyrkor”. Det finns ingen som helst anledning
            att diskriminera dem, vare sig i ord eller i handling. Med hänvisning
            till ovanstående hemställer jag 1. attriksdagen beslutar att skyndsamt
            föra frågan om registrering (frivillig) av religiös tillhörighet
            i folkbokföringen till ett positivt beslut, 2. att riksdagen,
            till dess beslut fattats enligt yrkande 1, beslutar att statens
            invandrarverk och de som är ansvariga för folkbok- föringen får
            till uppgift att reellt och effektivt stödja invandrar- kyrkorna
            i deras ansträngningar att nå sina medlemmar, 3. attriksdagen
            beslutar att invandrarkyrkorna inom ramen för de bidrag som ges
            får särskilda verksamhets- och lokalbidrag,
          </p>
          <pb facs="riksdagen-motions-pdf/data/198485/mot_198485__305/mot_198485__305-006.pdf"/>
          <fw xml:id="i-U5NX95BrEqJLXfAw9bJnyy">
            Mot. 1984/85:305 6
          </fw>
          <p xml:id="i-AWnkxcjxAhWQ1bofgqvwzy">
            4. att riksdagen beslutar att invandrarpolitiken i sin helhet
            skall inriktas på att nå och hjälpa invandrarna genom deras egna
            kyrkor i minst lika hög grad som genom deras övriga organisationer.
          </p>
          <p xml:id="i-LEEpH1RBXcFC8hpWeavrqq" type="date">
            Stockholm den 10 januari 1985
          </p>
          <p xml:id="i-TGZbitKMj7uRZYaBDxzSyX">
            KERSTIN ANÉR (fp)
          </p>
        </div>
      </div>
    </body>
  </text>
</TEI>
