<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00488">
  <teiHeader>
    <fileDesc>
      <titleStmt>
        <title>F-skattsedel för prostitutionsverksamhet</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>F-skattsedel för prostitutionsverksamhet</title>
          <idno type="rdwebb">GW02Sk488</idno>
          <rs type="number">Sk488</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk488/text</ref>
          <ref type="dokument_url_html">http://data.riksdagen.se/dokument/GW02Sk488</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk488</ref>
          <ref type="doc">http://data.riksdagen.se/fil/15F35579-B539-40A9-A9A1-E6A3706AB829</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Rx7Hs582chX4fGYZTwYxa" type="signed"/>
        <correspContext corresp="i-7Rx7Hs582chX4fGYZTwYxa">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-S2xMtaxeowN777KbXkfJWj" type="numbering">
          <date when="2008-10-09"/>
        </correspAction>
        <correspAction xml:id="i-CE3XGc7pdJiNhfEYGRWppY" type="submission">
          <date when="2008-10-07"/>
        </correspAction>
        <correspAction xml:id="i-EYra7QWsqcp3Htj4KYEF3W" type="transfer">
          <date when="2008-10-07"/>
        </correspAction>
        <correspAction xml:id="i-TDvReFVsYz2JcJuthdNbwB" type="assigned"/>
        <correspContext corresp="i-TDvReFVsYz2JcJuthdNbwB">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JA2FBDmVjVXBMaE2Wx4fDL" type="motBody">
        <div xml:id="i-6XJ2urymqEiUHmhe7MmvJm" type="motProposal" subtype="förslag">
          <head xml:id="i-Md7rieo65Rozuf3r4ja9jT">
            Förslag till riksdagsbeslut
          </head>
          <p xml:id="i-FpAG6L9znjgugTsgVEDDPU">
            Riksdagen tillkännager för regeringen som sin mening vad som
            anförs i motionen om F-skattsedel för prostitutionsverksamhet.
          </p>
        </div>
        <div xml:id="i-BYhAyAakYuM7ScCWMvf7NQ" type="motContent">
          <head xml:id="i-XryYYJDvX6V7RepuLRgNDX" type="h1">
            Motivering
          </head>
          <p xml:id="i-QmsTS4ULu4XTwvFzn3nBh9">
            I Sverige är det i dag möjligt att få F-skattsedel för prostitutionsverksamhet.
            Likafullt har riksdagen beslutat att kriminalisera köp av sexuella
            tjänster. I Sverige har vi valt att kriminalisera köparen av sexuella
            tjänster men inte den prostituerade. På detta sätt har vi, utan
            att ytterligare skuldbelägga de ofta mycket utsatta personer som
            ägnar sig åt prostitution, tydligt markerat vårt avståndstagande
            från det utnyttjande av någon annans svagare ställning som köp
            av sexuella tjänster innebär. Att vi valt denna lösning medför
            att den prostituerade får behålla sina inkomster från prostitutionen.
            Skattelagstiftningen innebär i princip att inkomster som inte
            förverkas och som inte heller är skattebefriade ska beskattas.
          </p>
          <p xml:id="i-3m8xr3bBvM3DwpJDjqDGsG">
            Olika skattemyndigheter agerar idag olika runtom i Sverige. Men
            Riksskatteverket som yttrat sig över ett fall där en kvinna i
            Halland fått F-skattsedel för prostitutionsverksamhet menar att
            för att pengarna ska kunna betraktas som olagliga krävs att sexköparen
            tas på bar gärning i varje enskilt fall. Man hänvisar till ett
            rättsfall som prövades av Regeringsrätten 1982. Det var dock innan
            lagen om förbud mot köp av sexuella tjänster tillkommit.
          </p>
          <p xml:id="i-JomfZ2SnUMP3ZHgkrFXicD">
            Det måste ses som skattemässig dubbelmoral när köparens svarta
            pengar som betalas som ersättning plötsligt blir vita när de går
            till säljarens hand, trots att transfereringen gäller samma olagliga
            verksamhet. Säljaren levererar alltså en verksamhet som från skattesynpunkt
            betraktas som vit, trots att samma verksamhet från köparens horisont
            är svart. Det är naturligtvis dubbelmoral att man kan tjäna pengar
            på en verksamhet som är olaglig, skatta och få pensionspoäng för
            den.
          </p>
          <p xml:id="i-WDKpwVw93TjWYWKX45WqSw">
            Om köp av sexuella tjänster ingick i brottsbalken skulle aktiviteten
            som sådan bli ett brott och då skulle inkomster från denna typ
            av tjänst förverkas, inte beskattas. Då skulle inte prostitutionsverksamhet
            erhålla F-skattsedel eftersom verksamheten skulle betraktas som
            brottslig. Inkomster från brott ska förverkas, inte beskattas.
          </p>
          <p xml:id="i-GTEdvX73PL6rcbHhHePPxn">
            I betänkandet Sexualbrotten (SOU 2001:14) har 1998 års Sexualbrottskommitté
            bland annat föreslagit att lagen om förbud mot köp av sexuella
            tjänster ska arbetas in i 6 kap. brottsbalken. Detta förslag aktualiserar
            bland annat frågan om brottsbalkens generella regler om förverkande
            bör gälla även för pengar som har överlämnats vid köp av sexuella
            tjänster. I en interpellationsdebatt i maj 2003 uppgav dåvarande
            finansminister Bosse Ringholm att regeringen skyndsamt arbetade
            med frågan. Ändå har vi idag ingen lagstiftning på plats. Det
            kan inte vara ett omöjligt ärende att hitta en lösning på. Det
            kan aldrig vara acceptabelt att köpa någons kropp. Vi ska aldrig
            tillåta att någon blir en handelsvara.
          </p>
          <p xml:id="i-8gknS7GufmbU4wtTvfcSEM">
            I alliansregeringens viktiga arbete för att stoppa människohandel
            och prostitution borde det inte vara möjligt att få F-skattsedel
            för prostitutionsverksamhet. Det borde vara möjligt att införa
            något undantag för F-skattsedel för verksamhet som uppenbarligen
            uppmanar till brott. Regeringen bör snarast se över lagstiftningen
            på detta område.
          </p>
        </div>
        <div xml:id="i-4BwUXRtABeZMEEi864aigr" type="signatureBlock">
          <list xml:id="i-WcttvZUPjXUFgaWcN8oE2i">
            <item xml:id="i-86kcMaZdkfdTUghwY4zwS2" who="i-BaBRFz7sgjhbuqYiz8u7vt" type="signature">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
