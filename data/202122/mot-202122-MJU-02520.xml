<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-02520">
  <teiHeader>
    <fileDesc>
      <titleStmt>
        <title>Utveckling av genmodifierade grödor</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2520 av Hans Rothenberg (M)</title>
          <idno type="rdwebb">H9022520</idno>
          <rs type="number">2520</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9022520/text</ref>
          <ref type="dokument_url_html">http://data.riksdagen.se/dokument/H9022520</ref>
          <ref type="dokumentstatus_url_xml">http://data.riksdagen.se/dokumentstatus/H9022520</ref>
          <ref type="docx">http://data.riksdagen.se/fil/DAB4B4BB-8125-4A18-94E0-68C86FD4AFED</ref>
          <ref type="pdf">http://data.riksdagen.se/fil/5B1BAA6A-2981-4CC1-B36B-CE68210FD48B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4asCSs5gF7VZ3Sg8dYSBeX" type="signed"/>
        <correspContext corresp="i-4asCSs5gF7VZ3Sg8dYSBeX">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction xml:id="i-TsDA1AKLyXCcLuVL3UKxdD" type="submitted">
          <date when="2021-10-01"/>
          <time when="18:46:49"/>
        </correspAction>
        <correspAction xml:id="i-8dxxpW6pkxbM3LDXxbqgdm" type="reviewed">
          <date when="2021-10-04"/>
          <time when="09:31:25"/>
        </correspAction>
        <correspAction xml:id="i-HxCdBe2gmeL4ciTWKzHvcs" type="referred">
          <date when="2021-10-14"/>
        </correspAction>
        <correspAction xml:id="i-WKKvfrrvSLKq6sfnKkiaHE" type="assigned">
          <date when="2022-10-05"/>
          <time when="11:46:41"/>
        </correspAction>
        <correspContext corresp="i-WKKvfrrvSLKq6sfnKkiaHE">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-5gNCtipgcHhouJgcSrVo64" type="behandlas_i"/>
        <correspContext corresp="i-5gNCtipgcHhouJgcSrVo64">
          <ref type="uppgift">2021/22:MJU20</ref>
          <ref type="ref_dok_id">H901MJU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU20</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J48YdmsK7KVD1yK81pPiUQ" type="behandlas_i"/>
        <correspContext corresp="i-J48YdmsK7KVD1yK81pPiUQ">
          <ref type="uppgift">2021/22:MJU21</ref>
          <ref type="ref_dok_id">H901MJU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU21</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HPWnCQGd7r276sFRry1fqf" type="motHeader">
        <div xml:id="i-3YPexmHJ9pyDn91hDywk32" type="motTitle">
          Motion till riksdagen 2021/22:2520 av Hans Rothenberg (M) Utveckling
          av genmodifierade grödor
        </div>
      </div>
      <div xml:id="i-VjZZHjMRQu1bZbjXYAM3eH" type="motBody">
        <div xml:id="i-B87Nccxsvr5Usa2QxapgHL" type="motProposal" subtype="förslag">
          <head xml:id="i-BKANWGDJieGkFwXtk5z8Tz">
            Förslag till riksdagsbeslut
          </head>
          <list xml:id="i-JZroJ6zGe6EiMamVMtwxrL">
            <item xml:id="i-XDjwgi6PnPgbf52sdpd6Df" sortKey="Yrkande 1">
              Riksdagen ställer sig bakom det som anförs i motionen om att
              verka för att på ett seriöst sätt tillåta och stimulera vidare
              forskning om GMO, såväl inhemskt som inom EU, och tillkännager
              detta för regeringen.
            </item>
          </list>
        </div>
        <div xml:id="i-R8Jgnm6ZsuEaKCXnbCU8pb" type="motContent">
          <head xml:id="i-6tvsAVxZwtuV5ZPeUWpYzL" type="h1">
            Motivering
          </head>
          <p xml:id="i-PQG4j9NsRF3gjCcDnsnM8R">
            År 2050 beräknas jordens befolkning uppgå till nio miljarder
            individer. Det är dubbelt så många som fanns när hälften av dagens
            befolkning föddes på 1960-talet eller dess­förinnan. Det är också
            två miljarder fler än vad dagens population omfattar. Befolk­ningsökningen
            är ojämnt fördelad över jordklotet och beror inte längre huvudsakligen
            på ökad nativitet utan på att dagens människor lever allt längre.
            Det är på många sätt positivt men erbjuder också utmaningar, inte
            minst vad gäller den globala livsmedels­försörjningen.
          </p>
          <p xml:id="i-KuccmcihmeLwfnixu4MjF7">
            Världshaven riskerar att bli utfiskade, den odlingsbara marken
            börjar närma sig maxi­malt kapacitetsutnyttjande och diskussionen
            kring köttproduktionens miljöpåverkande effekter är ständigt på
            agendan. För att på bästa sätt hantera den ökade livsmedels­produktionen
            måste ett smart och säkert förhållningssätt vara vägledande. Att
            kunna producera livsmedel med låg miljöpåverkan och etiskt perspektiv
            sätter fokus på de möjligheter som genetiskt modifierade organismer
            (GMO) kan innebära. I korthet handlar det om att påverka grödornas
            biologiska förutsättningar så att de, till exempel, producerar
            mer och större frukter med mer näring. För förespråkare av GMO
            liknas de grovt förenklat vid en magisk kula för att bota världssvälten
            medan det för motståndarna av GMO är Frankenfoods som kommer att
            förgifta oss. Vad säger då vetenskapen?
          </p>
          <p xml:id="i-AqW739nA1Txn2iLp814qzY">
            I samband med folkomröstningen 2013 i Kalifornien om huruvida
            GMO-livsmedel skulle få en tvingande märkning, gjorde den ansedda
            tidskriften New Scientist en genomgång av forskningsargumenten
            för och emot GMO. Tidningen konstaterar att det finns få vetenskapliga
            bevis för att GMO skulle vara farligt för vare sig människor eller
            miljö. Istället talar många studier för att GMO skulle ha flera
            fördelar för miljön. En rapport som New Scientist tittat på är
            US National Research Councils granskning av det samlade forskningsläget
            där man kom fram till att genmodifierade grödor generellt hade
            färre negativa effekter för miljön än icke genmodifierade grödor.
          </p>
          <p xml:id="i-MGszWDy4eWe3jidusMsVdM">
            New Scientist pekar också på slutsatser från miljörörelsen, där
            vissa – till exempel International Union for Conservation of Nature
            (IUCN) – idag säger att det inte finns några bevis för att GMO
            har någon direkt negativ effekt på miljön och den biologiska mångfalden.
            IUCN har enligt New Scientist också konstaterat att de studier
            som hävdat negativa miljöeffekter från GMO varit svåra att backa
            upp vetenskapligt. Genmodifierade grödor uppges ofta leda till
            ökad resistens mot växtskyddsmedel. Men också här uppger New Scientist
            att det vetenskapliga läget är otydligt. De studier som hävdar
            att så är fallet uppges bygga på en rad osäkra antaganden. Det
            har nämligen visat sig vara svårt att jämföra hur mycket växtskyddsmedlen
            ökat bland GMO-grödor och icke genmodifi­erade grödor.
          </p>
          <p xml:id="i-RDjNRVR13nRB76o2q4rkAR">
            I Europa finns det en utbredd större skepsis mot GMO än vad som
            framför allt är fallet i Nordamerika och även andra delar av världen.
            En förklaring är de tidigare spektakulära experimenten med kloning
            av fåret Dolly samt framavlandet av monster­tjurrasen Belgian
            Blue. Den negativa reaktionen mot dessa båda experiment påverkade
            även synen på den seriösa forskningen inom GMO, främst inriktad
            på grödor. Samman­taget har detta inneburit en i det närmaste
            död hand över forskning och kunskapssprid­ning på området. En
            del länder inom EU går så långt som att förbjuda forskning om
            GMO.
          </p>
          <p xml:id="i-BMjDZ5bpLFm6RVeaTpYBgz">
            Genmodifiering av grödor kan göras på många sätt. Det är dock
            viktigt att detta sker vetenskapligt korrekt och står under kontroll
            av offentliga och vetenskapliga myndig­heter. Med de ovan beskrivna
            utmaningar på livsmedelsområdet som världen står inför vore det
            oansvarigt att inte på ett seriöst sätt tillåta och stimulera
            vidare forskning om GMO även i vår del av världen. Därför bör
            Sverige verka för ökad forskning på området såväl inhemskt som
            inom EU.
          </p>
        </div>
        <div xml:id="i-JeNGYTQ29ZwZQHNq7ZagcT" type="signatureBlock">
          <list xml:id="i-67BwGpe6Nzw6YjfDqs4AMh">
            <item xml:id="i-LSMptf2qjiiRKY5UJfFMgB" type="signature">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
