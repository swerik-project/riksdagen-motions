<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00412">
  <teiHeader>
    <fileDesc>
      <titleStmt>
        <title>Laglig rätt till friköp av historiska arrenden</title>
        <author corresp="i-XmKy9xZWRYrVWK3GgNvWyc">av Christer Adelsbo m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Laglig rätt till friköp av historiska arrenden</title>
          <idno type="rdwebb">H002C412</idno>
          <rs type="number">C412</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C412/text</ref>
          <ref type="dokument_url_html">http://data.riksdagen.se/dokument/H002C412</ref>
          <ref type="dokumentstatus_url_xml">http://data.riksdagen.se/dokumentstatus/H002C412</ref>
          <ref type="doc">http://data.riksdagen.se/fil/E2A52DB5-9C90-4647-9BB5-C5D7883A0893</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GeSYosi3E8meUUswtJqN1e" type="signed"/>
        <correspContext corresp="i-GeSYosi3E8meUUswtJqN1e">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-YDnK8VSSiRoNGUj2EGkAeD"/>
        </correspContext>
        <correspAction type="numbering" xml:id="i-36tn2giJdaXD1MNe7hYAZB">
          <date when="2012-10-08"/>
        </correspAction>
        <correspAction type="submission" xml:id="i-7QSyu9kngeQLdSmTQeeZpS">
          <date when="2012-10-05"/>
        </correspAction>
        <correspAction type="transfer" xml:id="i-XNYzmMpw253YvYsFEDM2FG">
          <date when="2012-10-04"/>
        </correspAction>
        <correspAction type="assigned" xml:id="i-2h7RG61Tx7zEoML3XJr55z"/>
        <correspContext corresp="i-2h7RG61Tx7zEoML3XJr55z">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UGbnoxuofDqWzNT8Tmnw1E">
            Förslag till riksdagsbeslut
          </head>
          <p xml:id="i-55BzBPVu3AqZSPpswkSZnf">
            Riksdagen tillkännager för regeringen som sin mening vad som
            anförs i motionen om en laglig rätt till friköp av historiska
            arrenden.
          </p>
        </div>
        <div type="motContent">
          <head type="h1" xml:id="i-TJKBDdi6Pf5pmmC6iQZGR4">
            Motivering
          </head>
          <p xml:id="i-4zMmSA2iNvtrCzcvzEDwGc">
            Denna motion handlar om historiska arrenden eller snarare möjligheten
            till en laglig rätt för friköp av historiska arrenden.
          </p>
          <p xml:id="i-Bea6r358u2TgkRZ2FoCh57">
            Inget annat land i Norden har tillåtit fortsatt ofrihet för befolkningen
            under feodalsrättsligt grundad överhet sedan demokrati införts.
          </p>
          <p xml:id="i-X4AhMtQzvZUNb7qjFg6qaZ">
            Detta är inte minst en stor fråga i Skåne och det kan påpekas
            att vårt grannland Danmark redan på 1700-talet införde regler
            som förbjöd adeln att lägga underlydande bönders jord till sig.
          </p>
          <p xml:id="i-Uozf5tHGagcaH9X8xxyPPu">
            Man införde en laglig rätt till friköp av historiska arrenden
            1919.
          </p>
          <p xml:id="i-AhBPtiM5PS3MXVfGGPdaao">
            Man kan konstatera att Danmark har blivit ett framgångsrikt jordbruksland
            med enskilt ägande för landsbygdsbefolkningen.
          </p>
          <p xml:id="i-RCSqs64PM79dhankNLvfXV">
            Frågan har stötts och blötts i Sveriges riksdag under lång tid,
            men tyvärr har väldigt lite hänt.
          </p>
          <p xml:id="i-M94bmpbW3vskkTK1Ag25D4">
            Men den 30 november 1989 togs ett beslut med stor majoritet i
            riksdagen att avskaffa denna kvarleva. Det var ett beslut som
            också väckte förhoppningar hos den yngre generationen arrendatorer.
          </p>
          <p xml:id="i-C3bTnppYc1bkTgtHNvNpuu">
            1990 års arrendekommitté (SOU 1991:85) följde upp 1989 års riksdagsbeslut
            genom att enhälligt förorda en friköpslag som skulle omfatta bönder
            under adeln, kyrkan, Domänverket samt universiteten.
          </p>
          <p xml:id="i-A853TzjZkhCaMTzKpDzMT9">
            Så det känns helt ofattbart att vi nu 22 år senare kan konstatera
            att trots riksdagsbeslut och klara förord för friköpsrätt från
            Arrendekommittén har någon sådan fortfarande inte införts.
          </p>
          <p xml:id="i-UjQS8FB9Z1GyV3MSFU68E3">
            Vi kan konstatera att storbönder och adeln, inte minst genom
            sin intresseförening Jordägareförbundet; har lyckats med sitt
            lobbyarbete.
          </p>
          <p xml:id="i-Pb8FHDgmXCDykjUswa9va6">
            Det är tyvärr också så att det är väldigt få som är insatta i
            frågan; det gäller inte minst politiker. Är man inte insatt så
            är det inte så lätt att agera i frågan.
          </p>
          <p xml:id="i-KUMgK5PdRfsib3s2qfde2e">
            Sedan har vi också den senaste statliga utredningen om historiska
            arrenden som kom 2003. Utredningen kom bl.a. fram till att det
            fanns spår av obalans, ojämn erfarenhet av tvister och ekonomisk
            ojämlikhet i frågan om att driva mål vidare till högre rättsinstanser.
          </p>
          <p xml:id="i-GNhqybuvUnMV6KzVY1FREY">
            Trots detta så kom man till slutsatsen att det fåtal och alltjämt
            minskande antal individer som en friköpslag för historiska arrenden
            skulle beröra kan man inte se att det finns ett allmänt intresse
            att en lag om friköp av historiska arrenden införs.
          </p>
          <p xml:id="i-RdpWskZbVs1drHf3RJir5X">
            Utredningens slutsats är mycket svår att förstå. Man hänvisar
            i princip till att de som drabbas är så få så att vi inte behöver
            göra något.
          </p>
          <p xml:id="i-LNyM1zFXrnyUL1rYocCXgQ">
            Skulle vi föra samma resonemang så fort som det handlar om minoritetsgrupper
            så undrar man vad vi skulle få för samhälle.
          </p>
          <p xml:id="i-3N2YTsaVpLxhtfoenThGVj">
            Det är minst 100 år gamla arrenden som gått i generationer. Det
            handlar om mark som adel och storgodsägare aldrig själva har brukat.
          </p>
          <p xml:id="i-PVYT1Te7LPUu9ZRETQkZUe">
            Arrendatorerna har själva fått svara för investeringar, för hela
            riskkapitalet, och har därmed fått bära den totala företagsekonomiska
            risken för växtodling och djurhållning.
          </p>
          <p xml:id="i-D9rGstU5sUakMjc3HyLDrM">
            Den bygger på en beskattningsrätt från 16001700-talet. Det hela
            började med att staten för att förbättra sin svaga statskassa
            började sälja beskattningsrätter till adeln. Skatten och hyran
            som bönderna betalt till staten tillföll nu adeln.
          </p>
          <p xml:id="i-LeD9jHKgwbzawXgW1mLAbp">
            Men adeln såg sig samtidigt som ägare av jorden även om affären
            formellt sett hade gällt rätten att driva in skatt och hyra.
          </p>
          <p xml:id="i-CySvvoo2Gpsi93gGJ7QHTD">
            Att adeln hade en beskattningsrätt och inte en äganderätt till
            hundratusentals urgamla bondehem borde vara uppenbart. Men tyvärr
            så blockerar reglerna från 1700-talet ännu rätten till enskilt
            ägande för befolkningen i hela bygder.
          </p>
          <p xml:id="i-3zGQgfGYyjZVX7JAxWY4ym">
            Bönder som skulle vilja köpa loss gårdar de brukat i hundratals
            år förvägras detta med hänvisning till fideikommisslagar. Dessa
            evighetskontrakt kallas för historiska arrenden.
          </p>
          <p xml:id="i-DP3JnfZurSohYiopuLAL8U">
            Staten, regeringen och riksdagen blundar tyvärr för detta och
            har nöjt sig med att göra vissa förbättringar men inte vågat åtgärda
            grundproblemet.
          </p>
          <p xml:id="i-JDGhpxjXMY4ywzHFTg8s2S">
            I dag är Sverige ett av världens mest utvecklade länder när det
            gäller demokrati, jämställdhet, offentlig insyn och andra saker
            som vi förknippar med ett modernt samhälle.
          </p>
          <p xml:id="i-PBrrvRqmECXozQjwGSjNnU">
            Men man måste fråga sig om vi är ett så modernt och demokratiskt
            land som vi tror när regler från 1700-talet ännu blockerar rätten
            till enskilt ägande för befolkningar i hela bygder.
          </p>
          <p xml:id="i-HgTtT2J2oB2ueESQe9b6uK">
            Det finns fortfarande kvar rester av det gamla feodalsamhället,
            rester som är direkt odemokratiska men som på något envist sätt
            ändå lyckats överleva ända fram till 2000-talet.
          </p>
          <p xml:id="i-5Wi7X9Mu1bous93NRDqKB2">
            Det är lika häpnadsväckande som oförståeligt. Det handlar om
            rätten eller snarare avsaknaden av rätten för jordbruksarrendatorn
            att friköpa de gårdar som man i generationer bebyggt, bebott och
            brukat under adligt förmyndarskap.
          </p>
          <p xml:id="i-DYo1oxzTjpuhjJBJckgsYM">
            Ett argument som ofta kommer fram i debatten om friköp av historiska
            arrenden är att Europakonventionen om de mänskliga fri- och rättigheterna
            skulle vara ett hinder.
          </p>
          <p xml:id="i-YU3gEXYpQwP8Qh2cVzpC8T">
            Jordägareförbundet brukar hävda att friköp skulle vara ett ingrepp
            i äganderätten som inte får göras annat än i det allmännas intresse.
          </p>
          <p xml:id="i-NaFhTpRT56NNLh5RcnZQCV">
            Detta stämmer inte, det är snarare tvärtom. Europeiska domstolen
            konstaterar i en dom följande: De nationella organen är principiellt
            bättre skickade än domstolarna att avgöra vad som skall anses
            vara i det allmännas intresse.
          </p>
          <p xml:id="i-FstgQT2WaiMDaSm14tfrHt">
            Det är alltså upp till riksdagen att pröva om det är ett angeläget
            allmänt intresse att lösa frågan som har diskuterats och påtalats
            i över 300 år.
          </p>
          <p xml:id="i-M9tSYDXFzT58LuXKRyXoMY">
            Det finns de som menar att historiska arrenden har minskat kraftigt
            och att en del av minskningen beror på att arrendatorerna har
            fått friköpa sina arrendeställen.
          </p>
          <p xml:id="i-R2Ug6Fb3zM6rUhWoz7rWQP">
            Det har gjorts vissa frivilliga överenskommelser där arrendatorn
            getts rätten, av stat och kyrka, att köpa loss det land som man
            brukat i århundraden.
          </p>
          <p xml:id="i-UkTCUNTe1tYuaFr1fS9NXp">
            Men kartläggningen visar att förhållanden är tvärtom för adeln
            och storgodsägarna, de medger i princip inga friköp. Eller som
            Carl af Petersens uttalade sig i Björn af Kleens bok Jorden de
            ärvde: Vår grundprincip är att vi aldrig säljer mark.
          </p>
          <p xml:id="i-Td7jJrA2CC7SPQPAfjF5yy">
            Vi måste inse faktumet att adeln och storbönderna har en grundprincip:
            Man säljer aldrig mark och man avvecklar arrendatorer i en allt
            snabbare takt.
          </p>
          <p xml:id="i-KmH2EG37tDL6aM6U6aUFEM">
            Det vi kan se nu är att jordägare på flera håll chockhöjt arrendeavgiften;
            många jordägare försöker komma åt kontrollen av de stödrätter
            som tillhör brukarna, banker har börjat kräva högre säkerhet för
            krediter eftersom de inte äger sin egen fastighet.
          </p>
          <p xml:id="i-GXQYSgTrF3JEuq9Pqccg7g">
            Att det råder obalans mellan adeln, storgodsägarna och arrendatorerna
            är det ingen tvekan om.
          </p>
          <p xml:id="i-F1maeQ9LSsoXpTYE2vDD42">
            Ett fall från nordöstra Skåne är ganska slående.
          </p>
          <p xml:id="i-SsXSdFVE6hx6AmRZ6hUbNQ">
            Det handlar om en gård som familjen arrenderat i nästan 200 år.
          </p>
          <p xml:id="i-SfY5XCH23EvTKUVVr1uLMf">
            De senaste 35 åren har greven inte satsat en enda krona medan
            arrendatorerna har satsat miljonbelopp på bl.a. en ny hölada,
            siltorn, maskinhall, värmesystem, totalrenoverat bostadshuset
            och röjt 60 000 kubikmeter sten så att åkrarna kan brukas.
          </p>
          <p xml:id="i-URUWoYcTd7RTGdqsUYNAzq">
            När arrendatorn lyfte frågan om friköp sa greven nej, men däremot
            så ville han höja arrendet med 42 % (investeringarna hade ju ökat
            värdet på marken) och tog 33 % av EU-bidraget för biologisk mångfald.
          </p>
          <p xml:id="i-Jk7TaefXNNuMv5MNV3M51c">
            Arrendefamiljen har inte ens rätt att släppa lös sin hund på
            den mark som man brukat i nästan 200 år men greven säljer jakt
            på buruppfödda rapphöns på deras mark.
          </p>
          <p xml:id="i-VpA5UbTtU3Hwn8WwnL4YuU">
            Denna aggressiva attityd som vi kan se hos adeln och storgodsägarna
            är djupt oroande.
          </p>
          <p xml:id="i-6GGJ85yi7FLsMmm5dz9QGf">
            Man har klart deklarerat att deras grundprincip är att inte självmant
            bevilja några friköp, utan vad vi mer och mer ser är att man inte
            ens godkänner släktövertagande längre.
          </p>
          <p xml:id="i-MV6FmzxYg2WoiSRcN6WsGe">
            Vi måste börja reagera på det som håller på att ske. Det börjar
            bli hög tid att införa den historiska reformen, om det ska finnas
            några kvar att rädda till enskilt ägande.
          </p>
          <p xml:id="i-V1MuTF1LQoqGKQnR4U74UQ">
            I självägande bygder ökar befolkningen, medan det i bygder under
            fideikommiss och andra storgods råder avfolkning, förfall, avdelning
            av boplatser, skogsplantering, blockering av vägar och stagnation.
          </p>
          <p xml:id="i-TLJx5GBJxjRkmynXimhPBb">
            Det är rena kulturmordet på sina håll som fått försiggå successivt:
            en gård i taget och i det tysta.
          </p>
          <p xml:id="i-JW4j4Y3UVNQ5aFpES514q1">
            Vi måste våga erkänna att vi har kvar ett gammalt ståndsbetingat
            ägarmandat över hela bygder som blockerar och fortsätter att blockera
            rätten till enskilt ägande för jordbruksbefolkningen.
          </p>
          <p xml:id="i-4DsitAULrXJhGyD4kXdwod">
            Att avskaffa de sista resterna av ett feodalt system borde vara
            en självklarhet. Det är dags att vi anpassar verkligheten till
            den bild vi gärna målar upp av det moderna Sverige.
          </p>
          <p xml:id="i-D8tqhcaA3F3ZsfPReQ1heX">
            Men då krävs det att vi i Sverige inför det som man i Danmark
            redan gjorde 1919, dvs. införa en laglig rätt till friköp av historiska
            arrenden.
          </p>
        </div>
        <div type="motSignatures">
          <list>
            <item xml:id="i-2smfSxGi6tEYYTetwvP5Zu">
              Christer Adelsbo (S)
            </item>
            <item xml:id="i-R9M2LBGH2BTTGCpYAoHWFN">
              Annelie Karlsson (S)
            </item>
            <item xml:id="i-2EkjUtrX79xZPfEWhxQAZ4">
              Kerstin Engle (S)
            </item>
            <item xml:id="i-Nvn5EyZA6htrP8kycoFnUT">
              Peter Jeppsson (S)
            </item>
          </list>
        </div>
      </div>
    </body>
  </text>
</TEI>
