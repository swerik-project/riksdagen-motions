<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-02124">
  <teiHeader>
    <fileDesc>
      <titleStmt>
        <title>Idrottspolitiska frågor</title>
        <author corresp="i-DA4mEcuMULgPh6WXGQRaWW">av Angelika Bengtsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2124 av Angelika Bengtsson m.fl. (SD)</title>
          <idno type="rdwebb">H8022124</idno>
          <rs type="number">2124</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8022124/text</ref>
          <ref type="dokument_url_html">http://data.riksdagen.se/dokument/H8022124</ref>
          <ref type="dokumentstatus_url_xml">http://data.riksdagen.se/dokumentstatus/H8022124</ref>
          <ref type="docx">http://data.riksdagen.se/fil/1E37FD22-CE77-45E8-9A11-90D73F54F306</ref>
          <ref type="pdf">http://data.riksdagen.se/fil/D5F93EBF-276D-4972-A025-C80E47AC334B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-od3EE5fyjnZfm4es5r1tJ" type="signed"/>
        <correspContext corresp="i-od3EE5fyjnZfm4es5r1tJ">
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-Vnm4jtAGjgrm1SgJGi5keh" type="submitted">
          <date when="2020-10-05"/>
          <time when="08:58:06"/>
        </correspAction>
        <correspAction xml:id="i-KiyCPwno1CMND2jBbjPj5Q" type="reviewed">
          <date when="2020-10-05"/>
          <time when="10:53:33"/>
        </correspAction>
        <correspAction xml:id="i-J1UbvEbDFoUKKBpEdCWd4x" type="referred">
          <date when="2020-10-14"/>
        </correspAction>
        <correspAction xml:id="i-JWtW1js4L9qbJpgqrjT4M9" type="assigned">
          <date when="2021-06-22"/>
          <time when="15:11:35"/>
        </correspAction>
        <correspContext corresp="i-JWtW1js4L9qbJpgqrjT4M9">
          <ref type="assignedTo">Kulturutskottet</ref>
        </correspContext>
        <correspAction xml:id="i-4PijTV9WsAop37SGSTJSxE" type="behandlas_i"/>
        <correspContext corresp="i-4PijTV9WsAop37SGSTJSxE">
          <ref type="uppgift">2020/21:KrU1</ref>
          <ref type="ref_dok_id">H801KrU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mo429D7N8znvuXJoPaeqrF" type="behandlas_i"/>
        <correspContext corresp="i-Mo429D7N8znvuXJoPaeqrF">
          <ref type="uppgift">2020/21:SkU19</ref>
          <ref type="ref_dok_id">H801SkU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU19</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DUe7uDkHyBMxjCVQPoWD62" type="behandlas_i"/>
        <correspContext corresp="i-DUe7uDkHyBMxjCVQPoWD62">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6hrybTyMYG6Yc6KZkSKXHm" type="motHeader">
        <div xml:id="i-Mr5qPTvxJ9mfGEbYjzUhZN" type="motTitle">
          Motion till riksdagen 2020/21:2124 av Angelika Bengtsson m.fl.
          (SD) Idrottspolitiska frågor
        </div>
      </div>
      <div xml:id="i-4LBMjurFgwnLkAAQYgxSSk" type="motBody">
        <div xml:id="i-75zW5qFo5JyFRL3roNDY2o" type="motProposal" subtype="förslag">
          <head xml:id="i-2kWGnhibs3gqmHezLAUsF1">
            Förslag till riksdagsbeslut
          </head>
          <list xml:id="i-5EfGTZZAU29aPArwtYMg1u" style="ol">
            <item xml:id="i-8JuBopr75PsvXTRaSZKhFr">
              Riksdagen ställer sig bakom det som anförs i motionen om att
              civilsamhällesorganisationerna ska samverka med RF för att starta
              ideella idrottsföreningar i utanförskapsområden och tillkännager
              detta för regeringen.
            </item>
            <item xml:id="i-46VzTdxodxjksJvxeWGkJF">
              Riksdagen ställer sig bakom det som anförs i motionen om att
              påbörja en dialog med Sveriges regioner och kommuner om att en
              nationell strategi ska antas kring hur vi bättre kan anordna mästerskap
              i alla divisioner i Sverige och tillkännager detta för regeringen.
            </item>
            <item xml:id="i-8J9ZiJ5zCH4tpPhLKwUHe4">
              Riksdagen ställer sig bakom det som anförs i motionen om att
              införa en nationell strategi kring idrottande och tävlingar för
              personer med intellektuell funktionsnedsättning och tillkännager
              detta för regeringen.
            </item>
            <item xml:id="i-MqkDdsQypMg5okGZvAryMS">
              Riksdagen ställer sig bakom det som anförs i motionen om att
              utreda hur man i framtiden bör bekosta och bygga upp en infrastruktur
              kring specialutrustning för parasport och tillkännager detta för
              regeringen.
            </item>
            <item xml:id="i-4Gh18YTVJZAY85kmc4XaLc">
              Riksdagen ställer sig bakom det som anförs i motionen om att
              Sverige tillsammans med våra nordiska länder framöver gemensamt
              bör ansöka om stora mästerskap och tillkännager detta för regeringen.
            </item>
            <item xml:id="i-PqUjxnfd5mtVQTjtZ1GcT8">
              Riksdagen ställer sig bakom det som anförs i motionen om vikten
              av en förnyad elitsatsning och tillkännager detta för regeringen.
            </item>
            <item xml:id="i-9unumfidyWZz2UFYXPYuGx">
              Riksdagen ställer sig bakom det som anförs i motionen om att
              vidta åtgärder i syfte att säkerställa äldres tillgång till idrott
              och fysisk aktivitet över hela landet och tillkännager detta för
              regeringen.
            </item>
            <item xml:id="i-QQNbKCA2DK7PFhrgkj5zxi">
              Riksdagen ställer sig bakom det som anförs i motionen om att
              regeringen bör lägga fram förslag angående idrottsrörelsens förbättrade
              skatteregler och tillkännager detta för regeringen.
            </item>
            <item xml:id="i-SYTrSQMHJWo997nNZCJ64z">
              Riksdagen ställer sig bakom det som anförs i motionen om att
              regeringen bör utreda möjligheten till ett nytt system för amatöridrottare
              att genomföra kontroller av dopning och tillkännager detta för
              regeringen.
            </item>
            <item xml:id="i-FcoNXYa43Dwe2B2X8oHezN">
              Riksdagen ställer sig bakom det som anförs i motionen om en nationell
              satsning på att se över anläggningsbristen och hur vi bygger och/eller
              renoverar bort densamma och tillkännager detta för regeringen.
            </item>
            <item xml:id="i-TWRTRyyBjNL5rp1NdF3WMr">
              Riksdagen ställer sig bakom det som anförs i motionen om att
              utreda möjligheten att införa en anläggningsfond och tillkännager
              detta för regeringen.
            </item>
          </list>
        </div>
        <div xml:id="i-NMR6ExRBKr7xC4vagZP9nh" type="motContent">
          <head xml:id="i-EVhzybzATbdy4PWos3piJb" type="h1">
            Motivering
          </head>
          <p xml:id="i-BQpEFvrWvXz9As76Vo69k7">
            Idrottsrörelsen i Sverige är vår största förening som når ut
            till över 1 miljon barn och ungdomar. Med dagens digitala utveckling
            som gör oss alltmer stillasittande är det fantastiskt att idrottsföreningarna
            klarar av att nå ut till nästan vartenda barn i vårt sam­hälle
            att röra sig och ha en aktiv fritid.
          </p>
          <p xml:id="i-SMJEwXrJaM88bQXozBhhtX">
            Flera rapporter visar att vi blir alltmer stillasittande och
            överviktiga. Samtidigt pågår flera projekt, både kort- och långsiktiga,
            som ska få fler att röra på sig. Oavsett vilken rörelseaktivitet
            vi gör visar forskning att ett aktivt liv ger oss bland annat
            bättre skol­resultat och ett bättre välbefinnande. Bunkeflomodellen
            är ett tydligt exempel på att daglig aktivitet och idrott ger
            stor framgång i skolresultaten; eleverna höjde sin kunskap. Med
            tanke på de senaste årens Pisaundersökningar, nationella prov
            och högskoleprov så borde varje skola inspireras av Bunkeflomodellen.
          </p>
          <p xml:id="i-VsjNxMtVmtewpejC2hwLr9">
            Riksidrottsförbundet har på eget initiativ arbetat fram en ny
            reformagenda kallad ”Strategi 2025”. Tanken är att man ska kunna
            idrotta hela livet. Riksidrottsförbundet har länge sett en tendens
            till att ungdomar slutar idrotta i yngre tonåren, för att sedan
            börja idrotta vid vuxen ålder. Strategi 2025 ska få idrottsföreningar
            att erbjuda idrott till alla oavsett ålder, med eller utan tävlingsinslag.
            Det är en bra målsättning.
          </p>
          <p xml:id="i-FwstyzU133eSidByVfZRBD">
            De senaste åren med den rödgröna regeringen har flera miljoner
            kronor öronmärkts för åtgärder som syftar på att idrotten ska
            få i uppdrag att integrera personer som nyss kommit till Sverige.
            Vi anser att statsbidrag ska vara så generella som möjligt och
            ska innehålla så få öronmärkningar som möjligt. Av den anledningen
            har vi också sagt nej till alla integrationsåtgärder som lagts
            under Riksidrottsförbundets ansvarsområde.
          </p>
          <head xml:id="i-Dpb14CfHBdPrep8LPkHwZX" type="h2">
            Idrott i utanförskapsområden
          </head>
          <p xml:id="i-89tvJHuPGRhzF7Az28QSQm">
            Den rödgröna regeringen har under flera år gett riktade anslag
            till uppsökande arbete inom utsatta områden i försök att få fler
            barn, och flickor, att idrotta. Tanken är god; genom idrott kan
            integrationen påskyndas. Vi hade önskat att denna satsning gjordes
            i hela landet och inte gjorde skillnad på folks ursprung eller
            kön. Att idrotta handlar om att ha roligt, hitta nya vänner, utveckla
            en ny talang och framförallt känna sig sedd. Då ska det inte spela
            någon roll var i landet man bor, vilket kön man har eller i vilken
            stads­del man lever. Man ska idrotta för att man tycker det är
            kul.
          </p>
          <p xml:id="i-RQetcH1BQoh5DomDzebDaQ">
            Vi vill istället uppmuntra till att man på lokal nivå, med hjälp
            av civilsamhället, främjar arbeten och projekt som gör att personer
            integreras snabbare genom bland annat idrott. Till skillnad från
            regeringens politik anser vi att integrationen och arbeten som
            ger möjligheter för människor att mötas påskyndar integrationen
            eftersom vi inte gör skillnad på person beroende på härkomst och
            bakgrund.
          </p>
          <p xml:id="i-7NsWih1yyjEGYehQ4M4ra9">
            Resultaten visar på vilka effekter och framgångar idrotten har
            för oss, och av den anledningen vill vi att de riktade anslagen
            ska gå ut brett till alla istället. Det är glädjande att idrotten
            har fått fler ungdomar att röra på sig och ha en aktiv fritid.
            Nu måste fokus läggas på att fler har någonstans att idrotta,
            med tanke på det akuta behovet av idrotts­anläggningar.
          </p>
          <p xml:id="i-29YwkXBkHVAgtrr84T4nfc">
            ”Nattfotboll” i Södertälje är ett inspirerande projekt där lokala
            boende med hjälp av lokala initiativ samlade ihop ungdomar och
            spelade fotboll på kvällstid i skolans gym­nastiksal.
          </p>
          <p xml:id="i-78CWZbPyzFWw7MBDRGSodw">
            Man satte tydliga regler på vad som accepteras och inte. Genom
            samtal och förståelse kunde man ”uppfostra” de ungdomar som annars
            hade startat bråk eller fortsatt med vandalisering. Genom förståelse
            för att ens handling får konsekvenser, inte bara för en själv,
            utan också för ens omgivning, minskade stöket och bråket i utanförskapsområdena.
          </p>
          <p xml:id="i-La6vUzfaFaf5jGnMM4u5tX">
            Det område som projektet startade i var ett av polisens utsatta
            områden. Idag är det inte det. Om det har något med nattfotbollen
            att göra ska vara osagt, men det ska sam­tidigt inte underskattas.
            Det visar på hur starkt idrotten påverkar oss som människor, värdet
            i våra liv och vad det ger tillbaka till vårt samhälle. Låt civilsamhället
            tillsammans med idrottsrörelsen odla liknande projekt, som stärker
            lokala initiativ och drivande krafter. Det ger mest samhällsnytta
            för oss alla.
          </p>
          <head xml:id="i-BuZW5Wt7cdnDw3QThbgPKR" type="h2">
            Mästerskap i Sverige
          </head>
          <p xml:id="i-Lac6rTyrnQ6bjGRCiyRkjT">
            Sveriges regering borde ta fram en nationell strategi kring hur
            vi kan anordna mäster­skap i alla divisioner i Sverige. De flesta
            av våra större städer har idag fina arenor som skulle kunna användas
            vid fler tillfällen.
          </p>
          <p xml:id="i-KLEHZTDombFEGzjSTJKMjr">
            Som exempel kan vissa städer fokusera på att ansöka om mästerskap
            för barn/ungdomar medan andra städer kan/bör fokusera på vuxenmästerskap.
            På så vis kan flera mästerskap samtidigt spelas i Sverige och
            vi konkurrerar på högre nivå. Gothia Cup, världens största ungdomscup
            inom fotboll, är ett sådant exempel som har blivit synonymt med
            Göteborg. Låt oss möjliggöra liknande träffar/tävlingar för fler
            i vårt avlånga land. Men för att möjliggöra detta bör en dialog
            med Sveriges regioner och kommuner påbörjas.
          </p>
          <head xml:id="i-KB6MREVg9m9uyyg4CWUNbr" type="h2">
            Parasport
          </head>
          <p xml:id="i-EqfZnDfMwUCoNbbkcaAgQz">
            Parasport har ett stort engagemang i vårt land och många utövare.
            Allt fler föreningar erbjuder parasport, men än så länge finns
            det inte i alla kommuner. Vi önskar att riks­idrotten stöttar
            och hjälper föreningar än mer i de kommuner och/eller län som
            idag inte erbjuder parasport att komma igång och erbjuda parasport
            i hela landet för allas rätt att idrotta.
          </p>
          <p xml:id="i-V9MFVdvSBwxJ2RvN9GfxmE">
            Idag finns det även alltför många regelverk som inte är synkroniserade
            som istället ställer till med svårigheter. Exempelvis kan personer
            som behöver specialrullstol till sitt idrottsutövande inte ha
            med sig den på sin resa med färdtjänst. Vissa har ett bestämt
            antal färdtjänstresor som inte räcker till för att de ska kunna
            ta sig till sin idrottsanlägg­ning. Vissa har personlig assistans
            som inte får bistå vid idrottsutövandet. De här regler­na måste
            förändras. Regeringen behöver se över bland annat färdtjänstlagen
            och övriga lagar som försvårar, så att man kan ha med sig sin
            utrustning.
          </p>
          <head xml:id="i-3djnGnyNzwqcg26P7WMdP9" type="h2">
            Utrustning för parasport
          </head>
          <p xml:id="i-JckFKvYhdtThMwberMiDZV">
            Specialutrustning för parasport är ofta en dyr utgift. Många
            föreningar har därför svårt att bekosta inköp av utrustning. Lika
            lite har privatpersoner råd att bekosta den själv. Vi vill utreda
            hur man i framtiden bör bekosta och bygga upp en infrastruktur/bank
            kring parasporten med den specialutrustning som behövs.
          </p>
          <head xml:id="i-PN4L6eSFUBWDuJECVMx6YS" type="h2">
            Special Olympics och idrott för personer med intellektuell funktionsnedsättning
          </head>
          <p xml:id="i-Do1TnD7VDsqUFnLSz56MMt">
            Sverige skulle som första nordiska land stått värd för ett världsspel
            när Special Olympics World Winter Games 2021 planerades äga rum
            i Åre och Östersund. Tyvärr fick man abrupt avsluta planeringen
            till följd av ekonomiska bekymmer. På samma vis som en nationell
            strategi och större uppmärksamhet kring Paralympics bör belysas,
            bör liknande satsningar göras för att uppmärksamma Special Olympics
            som riktar sig till personer med en intellektuell funktionsnedsättning.
          </p>
          <p xml:id="i-UKuhj3aBWQLNL2HNNP4zGW">
            Personer med intellektuella funktionsnedsättningar har ofta svårt
            att hitta en menings­full fritid. De drabbas lätt av isolering,
            inaktivitet och mental ohälsa. Fördomar från om­världen hindrar
            också den här gruppen från att delta på ett naturligt sätt i samhället.
            Därför är det viktigt att en nationell strategi finns på plats
            för att inkludera även denna grupp till ett hälsosammare liv.
          </p>
          <head xml:id="i-B13h9wrFRobJ4JCQ2ULgVg" type="h2">
            Nordiska mästerskap
          </head>
          <p xml:id="i-ENPn6c2AE2ubYwnQMm7rGc">
            Ett svenskt OS eller inte – det blev en stor diskussion förra
            året. Italien vann sista om­röstningen med OS 2026 som vinst.
          </p>
          <p xml:id="i-5aK66oWUVD3zBqpXkmzQTy">
            Sverige bör tillsammans med våra nordiska länder framöver gemensamt
            ansöka om stora mästerskap, om sådana dyker upp. Det vore det
            rimligaste med tanke på vad ett större mästerskap kostar, hänsyn
            till miljön där vi i Norden ligger i framkant och att våra länder
            kompletterar varandra.
          </p>
          <head xml:id="i-QxgwVxxmqtMYUyTqstZ6GL" type="h2">
            Elitsatsning
          </head>
          <p xml:id="i-EBuXudEbKNKgKbzBNSuo8E">
            För att ytterligare stärka den svenska idrottens internationella
            konkurrenskraft och ge oss nya framgångsrika idrottsstjärnor och
            förebilder som kan locka fler barn och ungdomar till idrottsrörelsen
            lanserades år 2009 den så kallade elitsatsningen. Enligt studier
            vid Centrum för idrottsforskning innebar satsningen ett viktigt
            resurstillskott för idrottsrörelsens många landslagstrupper. Satsningen
            kom i särskilt hög utsträckning parasportare till del och dessutom
            förbättrades samordningen av det samlade stödet till parasport
            och svensk elitidrott. Tyvärr beslutade den förra regeringen att
            avsluta satsningen år 2012. Vi menar att detta var ett felaktigt
            beslut och föreslår därför att riksdagen tillkännager för den
            nuvarande regeringen som sin mening att stödet till elitsatsningen
            bör förnyas.
          </p>
          <head xml:id="i-7bwjrYssYvKCBr51ws215u" type="h2">
            Idrott för äldre
          </head>
          <p xml:id="i-B6UwJEnCT13XhJGrDvjgJ6">
            Att säkra barns och ungdomars tillgång till idrott och fysisk
            aktivitet är en angelägen uppgift. Lika viktigt är det dock att
            göra detsamma för våra äldre medborgare. Vi vet att idrott och
            friskvård kan motverka många ålderssjukdomar och bidra till att
            förhindra fallolyckor men också bidra till att bryta den ensamhet
            och sociala isolering som många av våra äldre tyvärr lider av.
            Satsningar på idrott för äldre är dock inte bara bra för den enskilde,
            utan det gynnar hela samhället. Studier från bland annat det danska
            social­departementet har visat att satsningar på äldreidrott är
            en samhällsekonomisk vinst genom att det medför minskade vårdbehov.
            Liknande studier har även gjorts i Sverige. Tyvärr är de regionala
            skillnaderna när det gäller äldres tillgång till idrott och fysisk
            aktivitet fortfarande väldigt stora. Pensionärernas Riksorganisation
            (PRO) uppger till exempel att man i nästan hälften av landets
            kommuner inte får något stöd alls för sin motionsverksamhet för
            äldre och att bristen på aktivitetslokaler är stor. Vi föreslår
            därför att riksdagen tillkännager för regeringen som sin mening
            att ytterligare åtgärder bör vidtas i syfte att säkerställa äldres
            tillgång till idrott och fysisk aktivitet över hela landet.
          </p>
          <p xml:id="i-RFbp23XcKRmURnpZy1uhbs">
            Äldrelyftet som röstades igenom förra året i M/KD-budgeten var
            ett steg i rätt riktning. Regeringen lovade att behålla satsningen
            till nästa års budget men den röstades bort redan i vårbudgeten
            ett halvår senare. Vi är beredda att tillföra medel för att åter
            se att idrott för äldre blir verklighet.
          </p>
          <head xml:id="i-V7tYfVKqA1UrJqQCBYJddx" type="h2">
            Skatteregler
          </head>
          <p xml:id="i-5qVkBeJ5JT9XMBfSv2BCXD">
            År 2004 tillsattes en statlig utredning för att se över föreningars
            skatte- och avgifts­situation. Utredningen tillsattes eftersom
            skattereglerna ansågs ha blivit krångliga och svåra att följa.
            När utredningen, som kom att heta ”Nya skatteregler för idrotten”
            (SOU 2006:23), var färdig så presenterades ett antal förslag på
            hur beskattningen kan anpassas för den moderna idrottsrörelsen.
            Trots konkreta förslag på hur idrottsföreningars skatte­situation
            kan förenklas och förtydligas verkar den politiska viljan att
            ta tag i frågan saknas. Istället för att följa upp utredningen
            med en proposition tillsatte dåvarande regering en ny utredning
            (SOU 2009:65), denna gång för att utreda beskattningen av alla
            ideella föreningar. Inte heller denna utredning resulterade i
            någon proposition från regeringen. Riksidrottsförbundet uttrycker
            nu en oro över att Skatteverket börjat tillämpa regelverket så
            att bland annat professionell idrott inte räknas som allmännyttig
            verksamhet, och att föreningars intäkter från professionell verksamhet
            är obegränsat skattepliktiga. Utöver det så har Skatteverket ändrat
            sin praxis vad gäller beskattningen av föreningars second hand-försäljning.
            Riksidrottsförbundet menar att Skatteverkets tolkning drabbar
            föreningars barn- och ungdomsverksamhet negativt. Sverigedemokra­terna
            anser att det är hög tid att ta sig an frågan och att regeringen
            bör presentera en proposition om idrottens skatteregler under
            det kommande året.
          </p>
          <head xml:id="i-TUbqYi1sQmjzAdL7vr4BUR" type="h2">
            Antidopingkontroll
          </head>
          <p xml:id="i-E2t1LMwtBe5ZrZ6i5j9HkS">
            De senaste decennierna har allt fler börjat träna och röra på
            sig, inte minst på gym. Under samma tidsperiod har det även konstaterats
            att allt fler använder sig av illegala mediciner, även kallat
            doping, för att snabbare få resultat av sin träning. Unga män
            har visat sig vara överrepresenterade i statistiken över vilka
            som kan få tag på anabola steroider på sitt gym.
          </p>
          <p xml:id="i-6HMH4PcDZm365VmKgcgfDP">
            Problem med doping och anabola steroider har fram till nyligen
            endast framställts som ett problem inom elitidrotten. Så är inte
            fallet idag, dessvärre. Tacksamt nog ser vi att allt färre elitidrottare
            fälls för doping, men vi ser en drastisk ökning bland amatör­idrottare
            på gym.
          </p>
          <p xml:id="i-EuXGCLzTUhB9YE4Gome2eY">
            Antidopingarbetet sker idag genom Riksidrottsförbundet. Det innebär
            att endast de som är kopplade till en idrottsförening kan testas
            för doping. De som gymmar hamnar däremot mellan stolarna och utanför
            det redan uppbyggda systemet för ”idrottare”.
          </p>
          <p xml:id="i-EzW2WyEdf2rrBnXCgyvj5A">
            Vi anser därför att det inte är mer än rimligt att regeringen
            utreder eller tar initiativ till ett system där man, exempelvis,
            slumpmässigt gör stickkontroller på gym och även på gym där doping
            förekommer, och återkommer till riksdagen med förslag på en anti­dopingkontroll.
            I förslaget ska även ingå exempel på var enheten ska ligga, exempelvis
            tillsammans med Riksidrottsförbundet, inom sjukvården eller under
            en statlig myndighet.
          </p>
          <head xml:id="i-WnU2eqmm6fJjdXLSi5N9Zc" type="h2">
            Nationell lokal- och anläggningsfond (LOA-fond)
          </head>
          <p xml:id="i-RoFGzK2b387mTmFBAdzUcg">
            Sverige befinner sig i en akut brist på idrottsanläggningar.
            Det som byggdes på 40–50-talet är i stora behov av renovering
            samtidigt som kommuner inte byggt nya arenor/idrottsplatser i
            samma takt som behovet ökat. Många barn och ungdomar hamnar av
            den anledningen i köer istället för att idrotta och röra på sig.
          </p>
          <p xml:id="i-R4sk9sa7kkGURj7xdipeh5">
            En nationell satsning behövs för att bygga och renovera bort
            de allra största behoven när det gäller anläggningsbristen.
          </p>
          <p xml:id="i-3ZXk5gRkQbFvhMRrSzMLyJ">
            Sverige bör införa en anläggningsfond för innovativa lösningar
            på idrottsarenor, ytor och lokaler. Fonden bör efterlikna och
            hämta inspiration från den som uppfördes i Danmark vid namn LOA-fonden
            (lokal- och anläggningsfond). Där ansöker man om bidrag ur fonden
            vid ny/tillbyggnation eller vid renovering av en idrottsanläggning.
            Med fondens bidrag kan man på ett innovativt sätt bygga om befintlig
            miljö till en mer modern och anpassad miljö att idrotta och röra
            sig på. I Danmark har det gett mycket goda resultat.
          </p>
        </div>
        <div xml:id="i-DTZnqGn6e1NVLQE1MQfKj9" type="signatureBlock">
          <list xml:id="i-5zk6CAbo7YQuipeoBpuPze">
            <item xml:id="i-TgL7M8rmtGZZPC2GkrjJk1" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-Gp28Hh15EHibM2nA229uhX" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-9w2rasiHyBEfoiA19NNoVf" who="unknown" type="signature">
              Jonas Andersson i Linköping (SD)
            </item>
            <item xml:id="i-4QgLaShKX9dh5TsQ1vGMjF" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
