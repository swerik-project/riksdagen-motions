<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0351/mot_200102_MJ_0351-0001.pdf"/>
      <div type="motHeader" xml:id="i-FocFwqaRxgehQghWW72tTX">
        <div type="motTitle" xml:id="i-8VxLcGvaseC2cH21dTykJt"/>
        <div type="motSubmissionInfo" xml:id="i-2UQAubKFteZkn3P4m4z4jt"/>
      </div>
      <div type="motBody" xml:id="i-LdWQF4nTyYYkcDGo6wY8PY">
        <div xml:id="i-HaWNybBkDnourrKBHaK9YW">
          <p xml:id="i-CeBDMz3pdJmQt4CZh4J3m4">
            26
          </p>
          <p xml:id="i-TBC8R7v89fAcmNTgW2TvY6">
            2001/02 mnr: MJ351 pnr: mp562
          </p>
          <p xml:id="i-WvtNk8eDRgdnwXhFxL7xBJ">
            Motion till riksdagen 2001/02:MJ351
          </p>
          <p xml:id="i-R3FPxFJszBPNVkVe9qc5zP">
            av Gudrun Lindvall (mp)
          </p>
          <p xml:id="i-AoYWGfFwshovobZcSvW8m2">
            Riokonventionen
          </p>
          <p xml:id="i-9pH1fNX6ZKXPRw9oweb9My">
            Förslag till riksdagsbeslut
          </p>
          <p xml:id="i-8LiCTDHyTFe1WxhMx2mt9M">
            Riksdagen tillkännager för regeringen som sin mening vad i motionen
            anförs om inventering av landets biologiska mångfald.
          </p>
          <p xml:id="i-2MfRdLk2xcAv75HdFP45py">
            Inledning
          </p>
          <p xml:id="i-VabWuMReUJqFABsc8EZdwP">
            Den biologiska mångfalden i vårt land är till stora delar okänd.
            Vissa organismgrupper, t.ex. fåglar och kärlväxter, är relativt
            väl utforskade vad gäller arters förekomst i landet och svensk
            utbredning. Men många artgrupper, t ex ekologiskt viktiga artgrupper
            såsom marina organismer och svampar, är till stor del okända.
            De inventeringar som utförts har en mycket ojämn täckning. Vissa
            geografiska områden i vårt land är mycket dåligt inventerade för
            de flesta artgrupper, t ex de stora norrländska vidderna.
          </p>
          <p xml:id="i-9VQXaL7H5hEgCTEYW5QMPX">
            Amatörerna viktiga
          </p>
          <p xml:id="i-4TNFMYxb5yjytzT9wAn4PQ">
            Den inventeringsverksamhet som pågår i vårt land sköts mest av
            amatörer som har specialkunskaper om någon specifik artgrupp.
            Statens lokala miljöorgan, länsstyrelserna, har inget anslag för
            att engagera kunniga taxonomer som ute i fält kan inventera den
            biologiska mångfalden enligt en viss vedertagen metodik. Naturkunniga
            amatörer utför en storslagen insats som är värd allt beröm. Men
            inventeringar sker ofta utan vedertagen metodik och med mycket
            ojämn spridning över landet.
          </p>
          <pb facs="riksdagen-motions-pdf/data/200102/mot_200102_MJ_0351/mot_200102_MJ_0351-0002.pdf"/>
          <p xml:id="i-RckZ6FesMaDVX2PEEhRr8B">
            2001/02:MJ351
          </p>
          <p xml:id="i-WY4b6hcSRcjQupRsKARJzJ">
            27
          </p>
          <p xml:id="i-XkhAj1FK6fbKZ6EXq3VU5M">
            Rio kräver bättre
          </p>
          <p xml:id="i-Km2ju4ttS5n1GMD9ZnDJXy">
            Sverige har ratificerat Riokonventionen om biologisk mångfald.
            Artikel 7 i konventionen har som rubrik ”Identifiering och övervakning”.
            Där sägs:
          </p>
          <p xml:id="i-51YygZCK2NT9jYpBMowyqA">
            Varje fördragsslutande part skall så vitt möjligt och om så är
            lämpligt, särskilt för vad som anges i artiklarna 8 till 10: (a)
            Identifiera komponenter av biologisk mångfald av betydelse för
            dess bevarande och hållbara nyttjande med hänsyn tagen till den
            indikativa förteckningen över kategorier angivna i bilaga 1; (b)
            övervaka, genom insamling av prover och andra metoder, de komponenter
            av biologisk mångfald som identifierats enligt punkt (a) ovan,
            med särskild uppmärksamhet riktad på dem som kräver snara åtgärder
            för bevarande och dem som erbjuder den största potentialen för
            hållbart nyttjande; (c) identifiera processer och kategorier av
            aktiviteter som har, eller troligen kommer att ha, betydande skadliga
            effekter på bevarande och det hållbara nyttjande av biologisk
            mångfald, och övervaka dessas effekter genom provtagning och andra
            metoder; och (d) bibehålla och organisera med hjälp av någon mekanism,
            data som erhållits från identifierings- och övervakningsaktiviteterna
            enligt punkterna (a), (b) och (c).
          </p>
          <p xml:id="i-KRJVtmaDP9kNyA3JvAcjs">
            Varje part som ratificerat konventionen om biologisk mångfald
            har således åtagit sig att inventera (”identifiera”) och att övervaka
            mångfalden (7 b och c) samt att förvara och organisera samlingar
            och data om BM (7 d).
          </p>
          <p xml:id="i-UqGm3QPo72oT8skfy29MnG">
            Inventera den biologiska mångfalden
          </p>
          <p xml:id="i-W8crzA75oHwNAU5KjjFj6f">
            Anslagen till miljö har förstärkts mycket under den tid Miljöpartiet
            de gröna samarbetat med regeringen. Vi anser att det är väsentligt
            att Statens naturvårdsverk (SNV), som är den myndighet som ansvarar
            för den biologiska mångfalden i landet, prioriterar inventeringar
            av densamma. Därmed uppfyller vårt land sitt åtagande enligt Riokonventionens
            artikel 7 a. Länsstyrelsernas miljöenheter bör också uppmärksammas
            på det åtagande som följer av Riokonventionen för att hjälpa till
            med inventeringen av olika artgrupper inom vissa geografiska områden.
          </p>
          <p xml:id="i-Au4mSwgNSvgmbvDQ4EsfgX">
            Stockholm den 4 oktober 2001 Gudrun Lindvall (mp)
          </p>
        </div>
      </div>
    </body>
  </text>
</TEI>
