<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00250">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__250/mot_1970__fk__250-001.pdf"/>
      <fw xml:id="i-YSMg8NHidARBxb9ecbDdZE">
        Motion i Första kammaren, nr 250 år 1970 11
      </fw>
      <div xml:id="i-LWbFJ4eoHN4Vz2BxGCRtYJ" type="motHeader">
        <div xml:id="i-SNFBC2QiNFjDxTy8Vim1zW" type="motTitle"/>
        <div xml:id="i-3eASyvzV9c39V2V7tmuRkD" type="motSubmissionInfo"/>
      </div>
      <div xml:id="i-JqQoSHGZ32XXbd1hbhdDXA" type="motBody">
        <div xml:id="i-P7JorcS7uoLmPP8Z4ug32m">
          <p xml:id="i-Cu5VFCWaGbKsP45u7ZbzHx">
            Nr 250
          </p>
          <p xml:id="i-XNuinpK1XnFVE8pbuWU4oa" type="titleString">
            Av herr Sveningsson m. fl., om provisoriskt körkort. (Lika lydande
            med motion nr 288 i Andra kammaren)
          </p>
          <p xml:id="i-WHfTwaTjYR6frxyCknSPdZ">
            Många av de svåra trafikolyckorna som inträffar i vårt land orsakas
            av yngre bilförare som handlat i ungdomligt övermod. Motorfordon
            måste framföras med stor försiktighet och hänsyn för att inte
            bli direkt livsfar- liga. | Även om körkortsutbildningen görs
            aldrig så omständlig och omfattande blir det först när den nyvordne
            körkortsinnehavaren blir ensam i fordonet som man kan avgöra om
            vederbörande verkligen visar det ansvar och goda omdöme som krävs.
            Den som avser att utvecklas till en rutinerad och skicklig bilförare,
            som aldrig själv ger upphov till någon olycka, måste under de
            första åren i trafi- ken och även framdeles handskas ytterst försiktigt
            med sitt motorfordon. Dessutom måste man för att bidraga till
            ökad trafiksäkerhet vid alla till- fällen vara inriktad på att
            noggrant följa gällande trafikregler och bestäm- melser. Detta
            för bilföraren själv och för samhället i sin helhet värdefulla
            beteende måste under lång tid, troligen flera år, inövas. Vid
            många tillfällen har frågan om införandet av provisoriskt körkort
            tagits upp, men dessa förslag har vid alla tillfällen mötts av
            ett kompakt motstånd. Orsaken härtill är oförklarlig. Att jämföra
            ett system med provi- soriskt körkort med en stickprovsvis genomförd
            prövning av förarnas hälso- tillstånd, trafikkunskaper och körskicklighet
            är inte möjligt. Det proviso- riska körkortet skulle stimulera
            till ansvar och gott omdöme och därmed motverka risktagande i
            trafiken. Bl. a. 1953 års trafiksäkerhetsutredning och bilförareutredningen
            har ak- tualiserat det provisoriska körkortet liksom flera riksdagsmotionärer.
            För- slagen har i stort sett inneburit att körkortet skulle vara
            provisoriskt gäl- lande under ett år från utfärdandet. Vidare
            har framhållits, t. ex. av bil- förareutredningen, att för provisoriska
            körkort talar den omständigheten att det är svårt att på ett så
            tidigt stadium som vid körkortsutgivningen bilda sig en säker
            uppfattning om en persons lämplighet som fordonsförare och att
            ett körkort i och för sig således inte är någon bekräftelse på
            inne- havarens lämplighet att framdeles föra motorfordon i trafik.
            Ett proviso- riskt körkort skulle möjliggöra för myndigheterna
            att bedöma hur vederbö- rande utvecklar sig som fordonsförare
            innan han definitivt betroddes med körkort.
          </p>
          <pb facs="riksdagen-motions-pdf/data/1970/mot_1970__fk__250/mot_1970__fk__250-002.pdf"/>
          <fw xml:id="i-SbHpiTdkTYs2J8ULmYu4B6">
            12 Motion i Första kammaren, nr 250 år 1970
          </fw>
          <p xml:id="i-94rd9SNtSMc2ERkokDKf8R">
            Ett annat betydelsefullt argument skulle vara den psykologiska
            effekt in- förandet av provisoriska körkort kan få. Om körkortsinnehavaren
            vet att hans körkort är villkorligt under viss tid från utfärdandet
            torde detta verka gynnsamt ur trafiksäkerhetssynpunkt. Mot ett
            införande av provisoriska körkort har bl. a. anförts den belast-
            ning som en sådan åtgärd skulle medföra för olika myndigheter.
            Vidare bör beaktas att körkortet alltid kan betraktas som provisoriskt,
            eftersom det genom administrativ åtgärd kan återkallas om inte
            körkortsinnehavaren längre uppfyller de villkor som krävdes för
            dess utfärdande. Mot att låta körkortet vara provisoriskt under
            t. ex. ett år, varefter det kunde permanentas om innehavaren inte
            varit särskilt olycksbelastad un- der försöksperioden, talar att
            den förare som aktivt deltagit i trafiken och därmed fått en viss
            trafikerfarenhet på grund av de olycksrisker som han alltid varit
            utsatt för lättare skulle kunna förlora sitt körkort än den kör-
            kortsinnehavare som under första året inte alls eller obetydligt
            använde sig av sin rätt att framföra fordon. Ett provisoriskt
            körkort blir meningsfyllt först om det förbindes med krav antingen
            på genomgången kompletterande körkortsutbildning eller viss frihet
            från olycksbelastning under körd fastställd sträcka, som i så
            fall bör vara förhållandevis lång. Den tyske trafikpsykologen
            Gerhard Munsch har som resultat av sina undersökningar av bilförardebutanter
            i Tyskland uttalat att olycksbelast- ningen under de första åren
            som bilförare inte i huvudsak är ett ålders- problem, eftersom
            bilförardebutanterna företer i stort sett samma olycks- utveckling
            oavsett vid vilken ålder debuten sker. Munsch, såväl som andra
            experter, hävdar att antalet trafikolyckor un- der de första åren
            avsevärt skulle kunna reduceras genom en systematise- rad trafikutbildning
            i förskola och genom grundskolans olika stadier, fack- och yrkesskola
            samt gymnasium, vilket skulle möjliggöra en effektivise- ring
            av körkortsutbildningen. Denna borde sedan kompletteras med vidare-
            utbildning efter det att vederbörande har fått viss erfarenhet
            som bilförare. Det förefaller som om olycksbelastningen är som
            störst under de fyra förs- ta åren för att därefter sjunka. Från
            och med sjunde året som bilförare synes olyckskurvan ligga ganska
            konstant. Vid körkortsutbildningen är det vissa moment som inte
            kan övas, t. ex. färd på motorväg, vilket är förbjudet enligt
            lag. Om en körkortsinnehavare har genomgått utbildning och avlagt
            sitt körkortsprov under sommarhalv- året saknar han också som
            regel erfarenhet av halk- och mörkerkörningens problem och måste
            göra sina erfarenheter endast på grundval av teoretiska kunskaper.
            Körkortsutbildningen vid trafikskola siktar till att ge kunskaper
            utöver de minimikrav som körkortsprovet ställer, men på grund
            av elevernas iver att snarast möjligt avlägga prov är det många
            som avbryter sin utbildning
          </p>
          <pb facs="riksdagen-motions-pdf/data/1970/mot_1970__fk__250/mot_1970__fk__250-003.pdf"/>
          <fw xml:id="i-MTc2dzMEN25PRHV7HkKUUY">
            Motion i Första kammaren, nr 250 år 1970 13
          </fw>
          <p xml:id="i-VDorKgPzJiiCJtmi5a7pdt">
            i förtid och försöker att som privatister avlägga prov. Möjligheten
            att av- lägga körkortsprov helt utan föregående utbildning vid
            trafikskola står som bekant fortfarande öppen, vilket medför att
            inga garantier finns för kunska- per utöver körkortsprovets minimifordringar.
            Efter erhållet körkort är innehavaren helt hänvisad till att göra
            egna er- farenheter i trafiken. Därvid kan han tillägna sig felaktiga
            vanor och be- teenden som aldrig blir korrigerade. Med hänsyn
            härtill framstår det som önskvärt att en körkortsinnehavare viss
            tid efter avlagt godkänt prov och efter viss erfarenhet som bilförare
            får en kompletterande vidareutbildning. Ett system med obligatorisk
            vidareutbildning skulle ställa frågan om provisoriska körkort
            i ett helt annat läge än vad som hittills diskuterats. Körkortet
            kunde då anses vara provisoriskt intill t.ex. tredje året som
            bilförare och skulle inte bli permanent förrän vederbörande hade
            komplet- terat sin utbildning och avlagt slutligt körkortsprov.
            Härigenom skulle ga- rantier skapas för att en körkortsinnehavare
            verkligen hade tillägnat sig de kunskaper och erfarenheter som
            framstår som den nödvändiga grunden för att skapa säkerhet i trafiken.
            Med hänsyn till vad ovan anförts hemställes, att riksdagen i skrivelse
            till Kungl. Maj:t måtte hemställa om tillsättandet av en utredning
            rörande frågan om provi- soriska körkort med uppgift att snarast
            framlägga förslag till bestämmelser för provisoriska körkort i
            huvudsaklig överensstämmelese med vad som har anförts i denna
            mo- tion.
          </p>
          <p xml:id="i-Y59Gjj7M41s6RnGZ6wfW84" type="date">
            Stockholm den 22 januari 1970
          </p>
          <div xml:id="i-88GnRCPzLUTYMFWfeN2YL6" type="signatureBlock">
            <list xml:id="i-M875edAfNPTkHnqnRFUdyD">
              <item xml:id="i-4XbupB79zknrVspHWkda5p" who="i-PUU7m4zHNmgsoCo9JZxuNX" type="signature">
                Ragnar Sveningsson (m)
              </item>
              <item xml:id="i-6DEVAhfNyENiwbfxnasokx" who="i-VvrKWHvS5YC9avJn4Jcoqj" type="signature">
                Arne Svenungsson (m)
              </item>
              <item xml:id="i-TnWsbkshfspjMUPkKrNXcr" who="i-F4NNPD3ks862FRzkUn5FVs" type="signature">
                Gunvor Stenberg (m)
              </item>
            </list>
          </div>
          <p xml:id="i-V9boWrwxkKyyBcgofYkih9">
            Gunnar Hiibinette (m) Ingvar Andersson (m) N. Yngve Nilsson (m)
          </p>
        </div>
      </div>
    </body>
  </text>
</TEI>
