<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-fk--01329">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1329/mot_1970_höst_fk__1329-001.pdf"/>
      <fw xml:id="i-Qmd8ekakUeEqtjBemGrWcN">
        4 Motion i Första kammaren, nr 1329 år 1970
      </fw>
      <div xml:id="i-HmX2Jv8VcJ88R4uCZ8fGFa" type="motHeader">
        <div xml:id="i-HFZnBdY156CQN9zaMvUELY" type="motTitle"/>
        <div xml:id="i-HFomxXTweaFyvzFcy3hrif" type="motSubmissionInfo"/>
      </div>
      <div xml:id="i-H2XY3vSX3niGsSXzkM7k91" type="motBody">
        <div xml:id="i-XotSg7ZHjRnFPvHx73coY3">
          <p xml:id="i-gmPTHaeGKHLoH9DZR3cGr">
            Nr 1329
          </p>
          <p xml:id="i-SvhHXB7gqRBZLh6yCk1mDY">
            Av herr Tistad m. fl., i anledning av Kungl. Maj:ts proposition
            nr 178, med förslag till förordning om ändring i förord- ningen
            (1941: 251) om särskild varuskatt, m. m.
          </p>
          <p xml:id="i-FRaXkxXJNEgiZEyexPTNfa">
            (Lika lydande med motion nr 1544 i Andra kammaren)
          </p>
          <p xml:id="i-8cvGg8mawRpoGaMwJjAzW8">
            I sitt betänkande Nytt skattesystem (SOU 1964:25) förordade allmänna
            skatteberedningen en avveckling av punktskatterna. Krav därpå
            har där- efter framförts tid efter annan utan resultat. En särskild
            utredning, 1969 års punktskatteutredning, har verkställt en teknisk
            översyn av de materiella reglerna för punktskatterna. Resultatet
            har redovisats i ett betänkande (SOU 1970:37) som legat till grund
            för propo- sition nr 178. I denna tar finansministern endast upp
            en detalj i punktskatte- utredningens förslag, nämligen en omläggning
            av den särskilda varuskatten på choklad- och konfektyrvaror. I
            propositionen berör finansministern i förbigående (s. 8—9) frågan
            om en punktskatteavveckling. Han hänvisar därvid till sina uttalanden
            i propo- sitionen 1968:100 om övergång till mervärdeskatt. Finansministern
            framhöll då, att det inkomstbortfall på cirka 500 milj. kr. som
            en punktskatteavveck- ling vid den tiden beräknades medföra måste
            kompenseras genom andra skatteåtgärder. Den enda möjlighet som
            härvid stod till buds var att höja den generella indirekta beskattningen.
            I valet mellan att höja mervärde- skatten med inemot en procentenhet,
            som skulle erfordras, och att bibehålla en i princip oförändrad
            punktbeskattning ansåg finansministern avgörande skäl tala för
            den sistnämnda lösningen. Även om enligt finansministerns me-
            ning skäl kunde åberopas för en avveckling eller modifiering av
            vissa punkt- skatter måste frågan skjutas på framtiden. I den
            nu föreliggande propositionen förklarar finansministern att detta
            uttalande i mervärdeskattepropositionen alltjämt har giltighet.
            Någon punkt- skatteavveckling anses därför ej heller nu kunna
            ifrågakomma. Även be- träffande de punktskatter, som 1969 års
            punktskatteutredning funnit vara behäftade med särskilda olägenheter
            och problem, måste frågan om en av- veckling enligt finansministerns
            uppfattning alltjämt anstå. De punktskatter som punktskatteutredningen
            »funnit vara behäftade med särskilda olägenheter och problem&gt;
            är försäljningsskatten och pälsvaru- skatten.
          </p>
          <pb facs="riksdagen-motions-pdf/data/1970/mot_1970_höst_fk__1329/mot_1970_höst_fk__1329-002.pdf"/>
          <fw xml:id="i-SZsLN2fX8LyDyaU1PJaZ2F">
            Motion i Första kammaren, nr 1329 år 1970 5
          </fw>
          <p xml:id="i-KzCpLMy6wcGB2ysk6e7yPB">
            Försäljningsskatten
          </p>
          <p xml:id="i-3nRcjvCqGvq9dQtk4syuTG">
            Försäljningsskatt utgår vid yrkesmässig försäljning inom landet
            av knutna mattor, naturpärlor och ädelstenar samt varor av ädel
            metall, av naturpärlor och av ädelstenar. Införes skattepliktiga
            varor till riket av im- portör som inte är registrerad som skattskyldig
            hos kontrollstyrelsen uttages skatten vid införseln. Skatten utgör
            20 procent av beskattningsvärdet, som i princip är lika med försäljningsvärdet
            inklusive försäljningsskatt men exklu- sive mervärdeskatt. Intäkten
            av försäljningsskatten uppgick budgetåret 1968/69 till 52 milj.
            kr., varav cirka 45 milj. kr. föll på guldsmedsvaror och 7 milj.
            kr. på mattor.
          </p>
          <p xml:id="i-Ex7NYVSXQbPbzCNkDNZy86">
            Försäljningsskatten på guldsmedsvaror
          </p>
          <p xml:id="i-MXPwKx6KgBpTk14qzR1iK9">
            Försäljningsskatten på guldsmedsvaror har länge utsatts för mycket
            stark kritik. Denna grundas i huvudsak på två omständigheter.
            För det första förekommer genom resande en omfattande införsel
            av obeskattade varor, vilken är till stort förfång för den svenska
            guldsmedsbranschen. För det andra innebär skatten en orimligt
            hård belastning för det konstnärliga ädelsmidet. Svenska turister
            köper på utlandsresor guldsmedsvaror i betydande om- fattning
            och inför dessa vid återkomsten till Sverige — i regel helt legalt
            — utan erläggande av tull och skatt. I den mån sådana varor anses
            som rese- förnödenheter, vilket är fallet med t. ex. smycken,
            finns ingen värdegräns för tull- och skattefrihet. För övriga
            varor är gränsen 275 kr. vid varje inresa. På vissa utländska
            turistorter med många svenska besökande finns svensk- ägda guldsmedsaffärer
            som säljer i Sverige tillverkade och kontrollstämplade men givetvis
            icke försäljningsbeskattade guld- och silvervaror. Enligt er-
            hålla uppgifter kan svenska turister till och med betala sina
            inköp i sådana butiker till butikens ombud i Sverige efter återkomsten
            hit. Förekomsten av denna handel, som uppenbarligen är lönsam,
            tyder på att den skattefria införseln av guldsmedsvaror genom
            återvändande svenska turister har mycket stor omfattning. Självfallet
            har möjligheten att kringgå beskattningen genom inköp i ut- landet
            och skattefri införsel till Sverige haft ogynnsamma verkningar
            på den svenska guldsmedsbranschen. Den skattepliktiga försäljningen
            av guld- smedsvaror har under senare år oavlåtligt minskat och
            är nu mindre än i början av 1960-talet. Kvantiteten av mynt- och
            justeringsverket kontroll- stämplade varor har under tiden 1964—1969
            minskat med omkring 40 pro- cent för såväl guld- som silvervaror.
            Guldsmedsbranschens förbrukning av finguld har under samma tid
            gått ned med i det närmaste 50 procent. Vissa åtgärder har vidtagits
            för att motverka den skattefria införseln, bl. a. genom förbud
            för skattefri försäljning ombord på fartyg i internordisk
          </p>
          <pb facs="riksdagen-motions-pdf/data/1970/mot_1970_höst_fk__1329/mot_1970_höst_fk__1329-003.pdf"/>
          <fw xml:id="i-DtXVUrSxjkbmXV7HjdmLyB">
            6 Motion i Första kammaren, nr 1329 år 1970
          </fw>
          <p xml:id="i-7XWji7myyuZhnPiWoWUprn">
            trafik och genom inskränkningar i den skattefria försäljningen
            ombord på flygplan. Sådana åtgärder har emellertid begränsad effekt
            och löser inte problemet. Punktskatteutredningen konstaterar i
            sitt betänkande:
          </p>
          <p xml:id="i-7PrJFWBmd2MQAJiyELR9MM">
            Vi har inte heller funnit någon skatteteknisk lösning av detta
            problem och får därmed konstatera att i förevarande hänseende
            försäljningsskatten är behäftad med inte oväsentliga olägenheter
            och att kritiken mot skatten på denna punkt har fog för sig.
          </p>
          <p xml:id="i-W3UwKP3P4jBDK6wQPBuC6y">
            Det konstnärliga ädelsmidet drabbas hårt av försäljningsskatten
            genom att denna är en värdeskatt, som belastar ej blott materialet
            utan även det konst- närliga arbetet. Därigenom blir sådana konstföremål
            hårdare beskattade än standardiserade och fabriksmässigt framställda
            ädelmetallvaror. Frågan om beskattningen av det konstnärliga ädelsmidet
            behandlades av 1967 års riks- dag, och bevillningsutskottet uttalade
            sig då för en jämkning av skatten på arbeten av detta slag, t.
            ex. genom en regel om nedsättning av beskattnings- värdet. Punktskatteutredningen
            har övervägt olika möjligheter att lindra beskatt- ningen av det
            konstnärliga ädelsmidet men har nödgats konstatera att det inte
            varit möjligt att finna någon godtagbar lösning. Av det anförda
            framgår att försäljningsskatten på guldsmedsvaror är behäftad
            med allvarliga brister. Punktskatteutredningen har inte kunnat
            anvisa några vägar att undanröja bristerna. Vi anser att skatten
            under så- dana förhållanden bör avvecklas snarast möjligt. Som
            ovan nämnts avkastade skatten budgetåret 1968/69 cirka 45 milj.
            kr. Intäkten av skatten torde därefter ha sjunkit något. Ett avskaffande
            av skatten betyder inte att statens skatteintäkter minskar med
            samma belopp. Den försäljningsökning inom guldsmedsbranschen som
            kan väntas till följd av en sådan åtgärd kommer att leda till
            ökade intäkter av mervärdeskatt. En förbättrad lönsamhet inom
            branschen kommer att öka statens intäkter av inkomstskatt. Hur
            stor nettominskningen av statens skatteinkomster kommer att bli
            är svårt att bedöma, men uppenbarligen är beloppet inte så stort
            att statsfinansiella skäl kan utgöra ett hinder för skattens avskaf-
            fande, i varje fall inte sedan riksdagen nyligen beslutat om betydande
            in- komstförstärkningar utöver vad som beräknats i budgeten. Slutligen
            bör framhållas att den minskning av turistinköpen utomlands som
            kan väntas bli en följd av skattens avskaffande kommer att förmånligt
            påverka vår bytesbalans med utlandet.
          </p>
          <p xml:id="i-MyK2gdd1JSTBjJNYs5DBUY">
            Försäljningsskatten på knutna mattor
          </p>
          <p xml:id="i-9WfnX1qZWBap6j64mtxx79">
            Försäljningsskatten på knutna mattor är numera svår att motivera.
            För- värvet av en knuten matta är inte längre att anse som något
            så exklusivt att det måste särskilt beskattas. Skatten träffar
            nästan uteslutande mattor som importeras från utvecklingsländer,
            och beskattningen strider därigenom mot
          </p>
          <pb facs="riksdagen-motions-pdf/data/1970/mot_1970_höst_fk__1329/mot_1970_höst_fk__1329-004.pdf"/>
          <fw xml:id="i-Dd1h9CBGrQfKJFEhiDJLi2">
            Motion i Första kammaren, nr 1329 år 1970 7
          </fw>
          <p xml:id="i-UAR2h5pFjV1qAtaLLwb3pQ">
            den strävan att underlätta införseln av varor från dessa länder
            som kom- mit till uttryck i andra sammanhang. I jämförelse med
            skatten på guld- smedsvaror ger skatten på mattor obetydlig avkastning.
            Försäljningsskatten på knutna mattor bör därför avskaffas samtidigt
            med försäljningsskatten på guldsmedsvaror.
          </p>
          <p xml:id="i-EYgGfchgS5KjTm2vp4Zc2H">
            Pälsvaruskatten
          </p>
          <p xml:id="i-LfhYgHf3yjpgBqMGv7E5Ji">
            Pälsvaruskatten utgår som styckeskatt på beredning av pälsskinn
            inom landet och som värdeskatt på importerade pälsvaror. För den
            styckeskatt som utgår vid pälsberedning inom landet fastställes
            skattesatserna tre gånger årligen. De skall motsvara 10 procent
            av det beräknade värdet av ifrågavarande skinnslag vid utlämning
            från beredningsstället. Värdeskatten vid import utgör 10 procent
            för beredda lösa skinn och 8 procent för hop- sydda skinn. För
            varor av pälsskinn och kläder av textilmaterial med päls- besättning
            varierar skatten mellan 2 och 6 procent. Intäkten av pälsvaruskat-
            ten uppgick budgetåret 1968/69 till 11,4 milj. kr. Trots att man
            sökt utforma skatten så, att den skulle belasta inhemska och importerade
            varor i stort sett lika, innehåller beskattningen utan tvivel
            ett protektionistiskt element som strider mot våra förpliktelser
            enligt EFTA- konventionen. Vid en undersökning som gjordes av
            EFTA-rådet 1967 i syfte att utröna om medlemsstaternas indirekta
            skatter var utformade i överens- stämmelse med konventionens bestämmelser
            riktades anmärkning mot den svenska pälsvaruskatten i följande
            två avseenden: 1) dyra importerade skinn kan i vissa fall komma
            att belastas med högre skatt än i Sverige beredda skinn, 2) skatten
            vid import av färdigvaror kan i vissa fall skilja sig från skatten
            på motsvarande inhemska varor. I anledning härav har EFTA:s råd
            rekommenderat Sverige att ändra päls- varuskatten så att nämnda
            olikheter i beskattningen undanröjs. Punktskatteutredningen har
            vid sina överväganden funnit att det inte är möjligt att utforma
            pälsvaruskatten på sådant sätt att den samtdigt upp- fyller kraven
            på enkelhet och säkerhet i tillämpningen och EFTA-konven- tionens
            förpliktelser i fråga om likabehandling av importerade varor.
            Med hänsyn därtill och med beaktande av den relativt ringa avkastningen
            av skatten har utredningen ifrågasatt om inte pälsvaruskatten
            bör avvecklas. Enär det sålunda klarlagts att det inte är möjligt
            att utforma pälsvaru- beskattningen så, att den motsvarar de krav
            som uppställs i EFTA-konven- tionen, anser vi det vara en självklar
            konsekvens av vårt medlemskap i EFTA att pälsvaruskatten avvecklas
            utan onödigt dröjsmål.
          </p>
          <p xml:id="i-FraYNQzxkkmi1zVsokwama">
            Sammanfattning och hemställan
          </p>
          <p xml:id="i-WS8aGLuikabVoXaguTTbeT">
            Vi har i detta sammanhang inte ansett oss böra aktualisera kravet
            på en
          </p>
          <pb facs="riksdagen-motions-pdf/data/1970/mot_1970_höst_fk__1329/mot_1970_höst_fk__1329-005.pdf"/>
          <fw xml:id="i-WMKSkz1UrSxRBR9S4jip5d">
            8 Motion i Första kammaren, nr 1329 år 1970
          </fw>
          <p xml:id="i-EFiigSyrq1tGfDw1aXyTnW">
            allmän punktskatteavveckling. Med anledning av den utredning
            som gjorts av 1969 års punktskatteutredning anser vi emellertid
            att försäljningsskatten, som utredningen funnit vara förenad med
            allvarliga olägenheter och brister, och pälsvaruskatten, som utredningen
            funnit strida mot EFTA-konventio- nens förpliktelser, bör avvecklas
            snarast möjligt. Med åberopande av det anförda får vi hemställa,
            att riksdagen måtte besluta att försäljningsskatten och pälsvaruskatten
            skall avvecklas, samt att bevillningsutskottet måtte utarbeta
            förslag till erfor- derlig författningstext inklusive eventuellt
            behövliga över- gångsbestämmelser.
          </p>
          <p xml:id="i-MxXPhn7RWknpxkhacw3d1J" type="date">
            Stockholm den 17 november 1970
          </p>
          <p type="signatureBlock" id="i-9MJ9J254nqFQMqdtYwW6Xt">
            Eskil Tistad (fp)
          </p>
          <p xml:id="i-B8KuVjDrnRfJwmAVHULVDG">
            S.-0. Österdahl (fp) Stig Stefanson (fp) K.-A. Levin (fp)
          </p>
        </div>
      </div>
    </body>
  </text>
</TEI>
