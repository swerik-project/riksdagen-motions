<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__533/mot_1970__fk__533-001.pdf"/>
      <fw>
        Motion i Första kammaren, nr 533 år 1970 11
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 533
          </p>
          <p>
            Av herrar Alexanderson och Ernulf, angående räntan vid restitu-
            tion av skatt.
          </p>
          <p>
            Enligt uppbördsförordningen är skattskyldig pliktig att inbetala
            debite- rad skatt även om taxeringen överklagats och ännu icke
            slutligen fastställts. Detta är i och för sig mindre tillfredsställande
            men torde få anses ofrån- komligt med hänsyn till risken för att
            uppbördens effektivitet eljest även- tyras. Vid sådant förhållande
            är det emellertid angeläget att skattskyldig, som inbetalat mer
            skatt än han slutligen blir skyldig att betala, också blir till
            fullo kompenserad för ränteförlust och övriga olägenheter. Härom
            ges även vissa regler i 69 3 2 mom. uppbördsförordningen av innebörd
            att, vid skatterestitution av nämnda grund, i princip även ränta
            skall utgå på re- stituerat belopp. Dessa regler är emellertid
            så restriktivt utformade att de icke ger full kompensation för
            ränteförlusten, varjämte fastställd räntefot icke motsvarar dagens
            ränteläge. Sålunda betalas icke någon ränta på be- lopp som erläggs
            enligt 27 $ 3 mom. (ränta å kvarstående skatt), och vidare räknas
            räntan från senare dag än den då skatten erlagts. I det vanligaste
            fallet, då det gäller kvarstående skatt som erlagts vid uppbördsterminerna
            i mars och maj, räknas sålunda räntan först från den 1 juli samma
            år. Vissa schablonregler kan möjligen anses motiverade av administrativa
            skäl för att underlätta handläggningen av restitutionsärenden,
            men det är av ovan angivna skäl angeläget att reglerna icke utformas
            så att de ensidigt gynnar statsverket. De bör i stället väl kompensera
            för ränteförlusten, och det bör beaktas att olägenheten för den
            skattskyldige ofta är större än blotta ränteförlusten. z Det må
            framhållas att motsvarande restitutionsregler i arvsskatteförord-
            ningen är så utformade att ränta i princip beräknas från betalningsdagen.
            Vid tillkomsten på 1940-talet av de nu ifrågavarande restitutionsreglerna
            i uppbördsförordningen torde viss hänsyn ha tagits till att den
            fastställda räntesatsen, fem procent, ej obetydligt översteg då
            gängse räntenivå. Nu har däremot sedan lång tid den allmänna räntenivån
            regelmässigt överstigit fem procent. Ovanstående anfördes av undertecknade
            i motionen 1: 380 vid 1969 års riksdag såsom motivering för ett
            yrkande om ändring av reglerna i upp- bördsförordningen om restitution
            av skatt. Vid behandlingen i uiskottet missuppfattades emellertid
            vårt yrkande, och motionen behandlades som om den avsett den ränta
            som beräknas på kvarstående skatt. Vi nödgas därför upprepa vårt
            yrkande och ytterligare förtydliga vår motivering.
          </p>
          <pb facs="riksdagen-motions-pdf/data/1970/mot_1970__fk__533/mot_1970__fk__533-002.pdf"/>
          <fw>
            12 Motion i Första kammaren, nr 533 år 1970
          </fw>
          <p>
            Restitution av skatt föranledes i allmänhet av att en taxering
            befunnits felaktig och ändrats av högre instans. Av praktiska
            skäl, särskilt risken för obefogade besvär, är det nödvändigt
            att kräva inbetalning av debiterad skatt även om taxeringen överklagats.
            Det är då angeläget att statsverket, som under viss tid — det
            kan med nuvarande balans hos skattedomstolarna gälla många år
            — disponerat medel som rätteligen icke tillkommer staten, så-
            som ersättning härför till fullo kompenserar den skattskyldige
            som under samma tid varit i avsaknad av dessa medel. Det är viktigt
            att de av staten i sådana fall tillämpade reglerna av de skattskyldiga
            kan uppfattas som rätt- visa och justa, då staten eljest har svårt
            att ställa krav på justa uppgifter och förfaranden från de skattskyldigas
            sida. Såsom vi påvisat brister nuvarande regler om ränta på restituerad
            skatt i tre avseenden: ränta beräknas ej från den dag då skatten
            erlades; ränta utgår icke på felaktigt debiterad kvarskatteränta;
            räntan beräknas efter en i dagens läge orealistisk räntefot. Den
            ekonomiska betydelsen av sistnämn- da brist har under det senaste
            året ytterligare stegrats. Under åberopande av det anförda får
            vi hemställa, att riksdagen i skrivelse till Kungl. Maj:t begär
            förslag till ändring av 69 $ 2 mom. uppbördsförordningen av inne-
            börd att ränta skall beräknas från betalningsdagen, att ränta
            skall utgå även på restituerad kvarskatteränta samt att räntefoten
            skall anpassas efter rådande ränteläge.
          </p>
          <p>
            Stockholm den 27 januari 1970
          </p>
          <p>
            Erik Alexanderson (fp) Gudmund Ernulf (fp)
          </p>
        </div>
      </div>
    </body>
  </text>
</TEI>
