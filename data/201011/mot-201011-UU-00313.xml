<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00313">
  <teiHeader>
    <fileDesc>
      <titleStmt>
        <title>Fristående utvärdering av Sveriges politik för global utveckling</title>
        <author corresp="i-34FRvyXQKUigF3Qr9AwKJe i-ST3KmJ7dwych9bUEkWZEu6">av Bodil Ceballos och Åsa Romson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fristående utvärdering av Sveriges politik för global utveckling</title>
          <idno type="rdwebb">GY02U313</idno>
          <rs type="number">U313</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U313/text</ref>
          <ref type="dokument_url_html">http://data.riksdagen.se/dokument/GY02U313</ref>
          <ref type="dokumentstatus_url_xml">http://data.riksdagen.se/dokumentstatus/GY02U313</ref>
          <ref type="doc">http://data.riksdagen.se/fil/D544F41B-FFEA-40E7-B07B-DF8CE6EF5A50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PfwS5hgWAshAYoxYWRefjX" type="signed"/>
        <correspContext corresp="i-PfwS5hgWAshAYoxYWRefjX">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-ST3KmJ7dwych9bUEkWZEu6"/>
        </correspContext>
        <correspAction xml:id="i-HPuKfMQjPGBMimjj8ECae4" type="numbering">
          <date when="2010-10-29"/>
        </correspAction>
        <correspAction xml:id="i-6EcXBQsSBVd4a3PJzyqAq3" type="submission">
          <date when="2010-10-27"/>
        </correspAction>
        <correspAction xml:id="i-B3uwSrBWD2wrcYdUr1H8Kr" type="transfer">
          <date when="2010-10-27"/>
        </correspAction>
        <correspAction xml:id="i-7uCEPYP5nqyBSCbaxqo3Ph" type="assigned"/>
        <correspContext corresp="i-7uCEPYP5nqyBSCbaxqo3Ph">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LH5cik5KfeTR8ECTAKkQ44" type="motBody">
        <div xml:id="i-Yb1pXvNYhUFsm9UZkPb4E5" type="motProposal" subtype="förslag">
          <head xml:id="i-WPyENvm9b8GtWcRZdhoBU9">
            Förslag till riksdagsbeslut
          </head>
          <p xml:id="i-9GDTRA72i7K4wrQVxs9fEd">
            Riksdagen tillkännager för regeringen som sin mening vad som
            anförs i motionen om behovet av en från regeringen fristående
            utvärdering av samstämmigheten i Sveriges politik ur ett utvecklingsperspektiv.
          </p>
        </div>
        <div xml:id="i-3X7gr1Rd7BiWjYvX4R6Crk" type="motContent">
          <head xml:id="i-GDPGzW88Bjvo9Z9gNSTsQu" type="h1">
            Motivering
          </head>
          <p xml:id="i-AwRN1rmYyFVaX8qwrbarpb">
            Politik för global utveckling, PGU, har nu varit en del av Sveriges
            utvecklingspolitik sedan 2003. Beslutet om att samtliga politikområden
            ska genomföra sin politik på ett sätt som tar hänsyn till effekter
            för utvecklingsländer och tar tillvara alla möjligheter att bidra
            till målet hade glädjande nog brett stöd i riksdagen. Sverige
            har också fått beröm för ambitionerna att skapa samstämmighet
            för utveckling av OECD:s biståndskommitté DAC. Samtidigt är det
            tydligt att PGU inte har fått fullt genomslag i den förda politiken.
            Nästa steg för att stärka samstämmigheten bör bli att låta en
            extern part utföra en professionell bedömning av hur regeringen
            hanterar utveckling och andra politiska mål.
          </p>
          <p xml:id="i-BgDTX27DbVGwEfemnk95mN">
            I och med regeringens skrivelse Att möta globala utmaningar Skrivelse
            om samstämmighet för utveckling fick PGU en nystart. Regeringen
            identifierade sex globala utmaningar där Sverige genom ett samstämmigt
            agerande över politikområdesgränser kan bidra på ett effektivt
            sätt till global utveckling. Det är en rimlig utveckling av PGU,
            då den tidigare strukturen med ett stort antal mål blev oöverskådlig.
          </p>
          <p xml:id="i-LUirRNYcTR5hna8pmSSVYA">
            I skrivelsen redovisas hur regeringen på en rad olika områden
            försöker tillvarata de möjligheter till synergieffekter som finns,
            men fortfarande sju år efter att PGU antagits av riksdagen kan
            inte regeringen visa vilka konkreta målkonflikter som finns och
            hur man har resonerat när man hanterat dem. Ett mycket tydligt
            brott mot principen om samstämmighet är att regeringen i strid
            mot sitt övergripande mål om att minska EU:s exportbidrag vid
            ett antal tillfällen röstat för nya exportbidrag i ministerrådet.
            Men detta exempel på bristande samstämmighet diskuteras inte i
            PGU-skrivelsen.
          </p>
          <p xml:id="i-D4Tf2eXMH4nduKbdr6ihhe">
            I de konkreta bedömningarna i skrivelsen ger regeringen övergripande
            omdömen och påståenden som inte underbyggs med konkreta referenser.
            Till exempel skriver regeringen att Sverige vinnlagt sig om de
            fattiga ländernas intressen i de internationella finansiella institutionerna
            utan att exemplifiera vilka positioner som kan sägas vara ett
            stöd för den tolkningen. Regeringen skriver också att EU:s jordbrukspolitik
            blivit mindre handelsstörande, genom frikopplingen av direktstöden
            och färre interventioner, men även här saknas tydliga referenser
            som stöd för påståendet. Det saknas följaktligen transparens i
            samstämmighetsarbetet.
          </p>
          <p xml:id="i-6LMETaLxY7bBwUHWw7eaLN">
            Vid sidan av riksdagens granskning har idag det civila samhället
            en avgörande betydelse för att granska brister i samstämmigheten
            och föreslå förbättringar. Idag granskar civilsamhällesorganisationerna
            både Sveriges PGU och den Policy Coherence for Development som
            EU:s motsvarande politik kallas. De frivilliga organisationernas
            granskande roll har dock blivit svagare efter att informationsanslaget
            till civilsamhället både skurits ned kraftigt och ändrat inriktning
            från stöd till utvecklingsdebatt och påverkansfrågor till ren
            information om svenskt bistånd. Det är en olycklig utveckling
            som ytterligare undergräver tilltron och effektiviteten hos PGU.
          </p>
          <p xml:id="i-P4osYhuwG6pGa3EjVyng1X">
            Samstämmigheten i Sveriges politik är avgörande för vårt lands
            bidrag till den globala utvecklingen. För att stärka PGU-perspektivet
            bör en från regeringen fristående myndighet få uppdraget att fortlöpande
            utvärdera samstämmigheten i Sveriges politik. Detta var också
            en av de rekommendationer som OECD:s biståndskommitté rekommenderade
            Sverige i sin granskning av svenskt bistånd från förra året.
          </p>
          <p xml:id="i-AX2h4FfWHCCnUPm2Sd1qX4">
            Idag har Institutet för utvärdering av internationellt utvecklingssamarbete,
            Sadev, regeringens uppdrag att utvärdera biståndet. Sadev eller
            Riksrevisionen bör åläggas att utföra en nödvändig genomlysning
            av regeringens arbete med PGU och lyfta fram målkonflikterna och
            hur de hanteras i ljuset. Detta bör vara en prioritering för att
            tydligt markera att frågor om transparens, utvärdering och ansvarsutkrävande
            är viktiga i Sveriges utvecklingspolitik.
          </p>
        </div>
        <div xml:id="i-V5fsgE6sj9D8YQatvuLUeG" type="motSignatures">
          <list xml:id="i-Lfk64HZu95RbKDrPUtPBws">
            <item xml:id="i-EiQfNRy486ZfjehiN1Q8CB" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-6fyBZYEsJ2nTBaFoNYjQKC" who="i-ST3KmJ7dwych9bUEkWZEu6">
              Åsa Romson (MP)
            </item>
          </list>
        </div>
      </div>
    </body>
  </text>
</TEI>
