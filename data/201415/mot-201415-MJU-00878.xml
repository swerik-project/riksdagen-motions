<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-00878">
  <teiHeader>
    <fileDesc>
      <titleStmt>
        <title>Österlens sandstränder</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:878 av Tuve Skånberg (KD)</title>
          <idno type="rdwebb">H202878</idno>
          <rs type="number">878</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H202878/text</ref>
          <ref type="dokument_url_html">http://data.riksdagen.se/dokument/H202878</ref>
          <ref type="dokumentstatus_url_xml">http://data.riksdagen.se/dokumentstatus/H202878</ref>
          <ref type="docx">http://data.riksdagen.se/fil/B797F208-279E-4097-912F-0CF2E58FC880</ref>
          <ref type="pdf">http://data.riksdagen.se/fil/9012315A-AA0F-45DA-A874-2A96981D304D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-92hFVSfDRH6UxyGeg1dJZJ" type="signed"/>
        <correspContext corresp="i-92hFVSfDRH6UxyGeg1dJZJ">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-NprfpuPFWNBrTmxeHVzPj4" type="submitted">
          <date when="2014-11-06"/>
          <time when="15:17:34"/>
        </correspAction>
        <correspAction xml:id="i-WcR5FVzwj7i9SDsbb9XrRr" type="referred">
          <date when="2014-11-12"/>
        </correspAction>
        <correspAction xml:id="i-QJad5U15QrAX1w7V5aBFfF" type="assigned">
          <date when="2016-04-27"/>
          <time when="10:08:24"/>
        </correspAction>
        <correspContext corresp="i-QJad5U15QrAX1w7V5aBFfF">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-93bs9VQJuvsAyWJsGokD8m" type="behandlas_i"/>
        <correspContext corresp="i-93bs9VQJuvsAyWJsGokD8m">
          <ref type="uppgift">2014/15:MJU4</ref>
          <ref type="ref_dok_id">H201MJU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU4</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:878 av Tuve Skånberg (KD) Österlens
          sandstränder
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Nk2Euwvwm8XgMnCZTtrwZh">
            Förslag till riksdagsbeslut
          </head>
          <list style="ol">
            <item xml:id="i-7Mi8JQw8yafPxeMxa4UiVJ">
              Riksdagen tillkännager för regeringen som sin mening vad som
              anförs i motionen om att rensa Österlens sandstränder från ruttnande
              tång.
            </item>
          </list>
        </div>
        <div type="motContent">
          <head xml:id="i-QEs3RbcESkYFLFfQ1wkFYT" type="h1">
            Motivering
          </head>
          <p xml:id="i-WpjcnBLx9XKAgQC8KBBLfT">
            Östersjön är ett grunt hav, med ett medeldjup under 30 meter.
            Det är därför mycket känsligt för föroreningar, och det är allmänt
            bekant att trots det senaste årtiondets ansträngningar att minska
            utsläppen i Östersjön är situationen inte bättre idag. Vad som
            inte är lika bekant är att södra Östersjön är särskilt grund,
            och därför än mer utsatt för föroreningarna.
          </p>
          <p xml:id="i-J4fH5byejbRPBSiYUeuEhJ">
            Avstånden runt södra Östersjön är små: bara 15 mil mellan Polen
            och Österlen. Hanöbukten, och Skånes östra kust, lider svårt av
            övergödning som bl.a. yttrar sig i en kraftig tillväxt av alger,
            tång och sjögräs. Denna blandning av tång och sjögräs ligger som
            väldiga sjok vid strandkanten på Österlen. Inte sällan sträcker
            sig tångbältet 5 meter upp på stranden och 10–15 meter ut i vattnet,
            kilometer efter kilometer längs stranden.
          </p>
          <p xml:id="i-8NKBLoazsFgM3FUvS1sTQh">
            Denna övergödning av Österlens kust och Hanöbukten är till största
            delen en effekt av lantbrukets gödsling i Kristianstads län. När
            tången och algerna i sommarvärmen ruttnar till en lilafärgad stinkande
            smet innebär det avsevärda olägenheter, varav man kan nämna sjöfåglarnas
            situation, både fritids- och yrkesfisket, turism och bad, de kustboendes
            svåra sanitära situation när man bokstavligen bor bredvid en ruttnande
            och svavelstinkande sophög.
          </p>
          <p xml:id="i-CGFicV8ct5okx8JSM19Pjv">
            Men det som i Österlens fiskelägen och badstränder är ett besvärande
            problem är – sett ur en annan och mer positiv synvinkel – samtidigt
            en stor tillgång. Tång är ett mycket bra jordförbättringsmedel.
            Före handelsgödselns tid stod tångtäkt på Österlens stränder högt
            i pris hos bönderna. Markerna skiftades så att bönderna fick smala
            tegar ned mot havet, allt för att få rätt till tångtäkt. Tången
            kan även omvandlas till energi i form av biogas.
          </p>
          <p xml:id="i-RzbHpSYBWo2o4zMMxftEq7">
            Ett glädjande initiativ är den biogasanläggning i Trelleborg
            som nu kommer tas i bruk. Dock är stora områden längs Skånes kust
            drabbade och det är angeläget att arbetet med att forsla bort
            tången utvidgas och att alla goda krafter drar sitt strå till
            stacken.
          </p>
          <p xml:id="i-HEJePQRjwvKAC5MsK8B2wu">
            Tången är mycket lättillgänglig längs de långgrunda stränderna.
            Det vore önskvärt att riksdagen ger i uppdrag åt lantbruksnämnderna
            att informera bönderna att aktivt verka för tångtäkt och gödsling
            med tång och då i synnerhet i Kristianstads län. En ekologisk
            cirkel skulle därmed bli sluten, med både en ekonomisk och miljömässig
            vinst, och ansvaret blev lagt på dem som till största delen förorsakat
            den kustnära övergödningen.
          </p>
          <p xml:id="i-pgDdt9yWFiTrArkCYJeRc">
            Turismens värde för Österlen är stort, och våra sandstränder
            är en av de största turistattraktionerna. Att vårda och rensa
            sandstränderna är därför av största betydelse också ur turismsynpunkt.
          </p>
          <p xml:id="i-4g5Q8Vib3169z3vBVyh3xb">
            Det har framförts som invändning mot att ta tillvara tången att
            den bör ligga kvar på stränderna och binda sanden. Både faktiska
            och historiska skäl talar dock mot denna invändning. Tången ligger
            inte någonstans på själva sanddynerna, där den kunde ha haft en
            bindande funktion, utan i vattenbrynet och ett drygt tiotal meter
            ut i vattnet, samt de första 5 meterna av stranden. Mellan sanddynerna
            och tångbältet sträcker sig 50–100 meter ren sandstrand där badgästerna
            ligger. Den sanden är inte ”bunden” av tången och ligger uppenbarligen
            kvar år efter år. Ser man på tångens bindande förmåga i ett historiskt
            perspektiv så har under århundraden tången forslats bort och lagts
            på åkrarna utan att därmed sanden i vattenbrynet påverkats.
          </p>
        </div>
        <div type="motSignatures">
          <list>
            <item xml:id="i-9E5KtrwAFzEzrXB43ptgeQ" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
