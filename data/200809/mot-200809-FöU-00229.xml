<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00229">
  <teiHeader>
    <fileDesc>
      <titleStmt>
        <title>Elrelaterad ohälsa</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elrelaterad ohälsa</title>
          <idno type="rdwebb">GW02Fö229</idno>
          <rs type="number">Fö229</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö229/text</ref>
          <ref type="dokument_url_html">http://data.riksdagen.se/dokument/GW02Fö229</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö229</ref>
          <ref type="doc">http://data.riksdagen.se/fil/F6642517-CA14-4BE3-81DC-4CA98433D7C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XHxXxSRXDT4QtjB8smeGSV" type="signed"/>
        <correspContext corresp="i-XHxXxSRXDT4QtjB8smeGSV">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-QkHAyHcGXpPcnccySYWmsh">
          <date when="2008-10-06"/>
        </correspAction>
        <correspAction type="submission" xml:id="i-NjAzQ3NGvGWLFc57jCvwQ8">
          <date when="2008-10-02"/>
        </correspAction>
        <correspAction type="transfer" xml:id="i-JLpyRaBGMrfbayEH3yamBY">
          <date when="2008-10-02"/>
        </correspAction>
        <correspAction type="assigned" xml:id="i-QKMzmNYDZBuWANimpeKkzF"/>
        <correspContext corresp="i-QKMzmNYDZBuWANimpeKkzF">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VpspeJJCbEnVN71BRxmyf">
            Förslag till riksdagsbeslut
          </head>
          <list style="ol">
            <item xml:id="i-4cS7XTmXkaGGjqzk6izQQA">
              Riksdagen tillkännager för regeringen som sin mening vad som
              anförs i motionen om behovet av att det klargörs vilken myndighet
              som har ansvaret för säkerhet och hälsa när det gäller elrelaterade
              ohälsoeffekter.
            </item>
            <item xml:id="i-PdfEfY3mEuaksmfFhV7oKC">
              Riksdagen tillkännager för regeringen som sin mening vad som
              anförs i motionen om behovet av en kommission för att säkerställa
              fakta om ohälsa och el.
            </item>
            <item xml:id="i-8kx43NvC3PzWyoZRkpqto3">
              Riksdagen tillkännager för regeringen som sin mening vad som
              anförs i motionen om behovet av att i plan- och bygglagen (PBL)
              skapa utrymme för kommuner att freda områden med låga strålningsnivåer.
              1
            </item>
            <item xml:id="i-2eQCf1FJYmnbUsodLbc3Fq">
              Riksdagen tillkännager för regeringen som sin mening vad som
              anförs i motionen om problemen med att försiktighetsprincipen
              enligt miljöbalken inte självklart omfattar den växande ohälsan
              kring el.
            </item>
            <item xml:id="i-Ah38LFNbhM2yHJ3Brcaf6g">
              Riksdagen tillkännager för regeringen som sin mening vad som
              anförs i motionen om att säkerhet måste vägleda svensk myndighetsutövning.
            </item>
            <item xml:id="i-9phPVHQPJT38HyGVr7YwsR">
              Riksdagen tillkännager för regeringen som sin mening vad som
              anförs i motionen om att sänka gränsvärdena för elektromagnetisk
              strålning i intervallet 0,1 MHz300 GHz.
            </item>
            <item xml:id="i-9Rd58WNHBb3CSL62Lpwco7">
              Riksdagen tillkännager för regeringen som sin mening vad som
              anförs i motionen om behovet av en satsning på forskning kring
              hälsoeffekter av icke-joniserande strålning.
            </item>
          </list>
          <p xml:id="i-5kQnshh3ouxUa64LsCJPMc">
            1 Yrkande 3 hänvisat till CU.
          </p>
        </div>
        <div type="motContent">
          <head type="h1" xml:id="i-9mmu2fk9kHbEjuQYSHds7e">
            Bakgrund
          </head>
          <p xml:id="i-VjKWm4q9JoozTbfwzbNAWv">
            Elöverkänslighet är en tämligen modern åkomma. Den har i första
            hand drabbat människor med tydligt elrelaterade arbeten. Den första
            vågen i slutet av 1960-talet och början av 1970-talet knöts i
            första hand till lysrör. Under tiden som dessa byttes ut så vandrade
            de första bildskärmarna in på kontorsarbetsplatserna. De kvinnor
            som ledde introduktionen av denna teknik på statliga verk, företag
            och andra organisationer var de eldsjälar som ofta tog mest stryk.
            Några av dessa har berättat om hur de så småningom insåg hur de
            drabbades. Flera av dem lever med elöverkänslighet än idag.
          </p>
          <p xml:id="i-BsWBdeXsazFdtY1LfUc1Rs">
            Utvecklingen av digital trådlös kommunikation har sedan trätt
            in som ett stort problem. Många av de ingenjörer som på olika
            sätt deltog i det arbetet, inte minst på Ericsson och Saab, är
            idag skadade för livet. Långvarig exponering, i början kanske
            mindre analyserad än den som idag är i kommersiell drift, skadade
            dem som var pionjärer. Med anledning av detta börjar man tala
            om ohälsa kopplad till icke-joniserande strålning som omspänner
            ett frekvensområde från ungefär 0,1 MHz till ca 1 PHz.
          </p>
          <p xml:id="i-14kfYgfyYmaBpPGFVJwoU6">
            Denna bakgrund gör det rätt naturligt att det i första hand har
            varit medelålders och äldre som drabbats av elöverkänslighet.
            De senaste åren har emellertid elöverkänslighet gått ner i åldrarna.
            Ny teknik introduceras och sprids i samhället, och efter en tid
            kommer hälsoeffekterna av den nya tekniken fram. Mobiler var från
            början stressade affärsmäns verktyg som med sjunkande kostnad
            nått allt fler. Barn och ungdomar anammar snabbt ny teknik och
            är numera många gånger målgruppen både för produktutvecklarna
            och för försäljarna av nya elektroniska prylar. Denna sommar (2008)
            hölls det första sommarlägret för barn som drabbats av elöverkänslighet.
          </p>
          <p xml:id="i-QwpWbpRhynWuEsp7pRMfMY">
            I september 2007 publicerades Bioinitiative report (se nedan)
            som sammanfattar mer än 1 500 undersökningar om ohälsoeffekter
            från icke joniserande strålning. Man konstaterar där att de existerande
            gränsvärdena inte räcker till för att skydda befolkningen samt
            att mängder av icke-termiska hälsoeffekter har konstaterats. Bland
            många olika biologiska effekter har man kunnat konstatera dna-skador.
            Slutsatsen blir att ett gränsvärde som enbart baseras på termiska
            effekter inte är relevant när det gäller att skydda befolkningen.
          </p>
          <p xml:id="i-JCWHs2MSjgomDh2xPg1ciJ">
            Den 4 september 2008 antog EU-parlamentet ett uttalande angående
            halvtidsöversyn av den europeiska handlingsplanen för miljö och
            hälsa för perioden 20042010. I detta uttalande räknar man bland
            annat upp nya sjukdomssyndrom som man ser med stort allvar på.
            Bland dessa finns överkänslighet mot elektromagnetisk strålning.
            Man trycker särskilt på betydelsen av att i dessa sammanhang tillämpa
            försiktighetsprincipen. EU-parlamentet ställer sig även bakom
            slutsatserna i rapporten från Bioinitiativet som nämnts ovan.
            EU-parlamentet preciserar att de gamla gränsvärdena från 1999
            uppenbart spelat ur sin roll och att de snarast måste ersättas
            med nya som tar hänsyn även till icke-termiska effekter av icke-joniserande
            strålning.
          </p>
          <head type="h1" xml:id="i-LSAk7ECko8NEEtoC9RUs3D">
            Vad är elrelaterad ohälsa?
          </head>
          <p xml:id="i-GYAaa3mpJEFMjVr39rPoW6">
            I bakgrundsbeskrivningen i denna motion har ordet elöverkänslighet
            använts. Begreppet har funnits i många år och är relativt väl
            känt. Det är emellertid ett begrepp som leder tankarna åt fel
            håll. Ordet kommer därför fortsättningsvis inte att användas i
            motionen.
          </p>
          <p xml:id="i-7Fsa5ZtC8QpXxqRVaNCYVc">
            De människor som upplever en elrelaterad ohälsa är inte i traditionell
            mening över­känsliga. Det handlar inte heller om någon form av
            allergisk reaktion. Den tydligaste beskrivningen är att betrakta
            den ohälsa som uppstår som en ren skada. Forskningen är ännu bara
            i början på att kunna förklara hur skadan uppstår, och tyvärr
            så vill samhället tydligen inte veta hur det går till eftersom
            man inte lägger några pengar på den typen av forskning.
          </p>
          <p xml:id="i-TF286JAJU1P6FeCLyah8iS">
            Skadan yttrar sig på lite olika sätt hos olika individer. Det
            handlar ofta om huvudvärk, trötthet, hudrodnad, hjärtklappning,
            värk, balanssvårigheter och liknande yttringar som sätter ner
            allmäntillståndet. Beroende på hälsotillståndet i övrigt kan effekterna
            för individen bli rätt olika. Vid längre exponeringar kan andningssvårigheter
            och medvetslöshet inträffa.
          </p>
          <p xml:id="i-VatT1L1X3JtPjBt9JuxqMP">
            Med olika typer av skyddsåtgärder kan man minska reaktionerna.
            Exempelvis genom avskärmning av kablar men även stora skärmnät
            för avledning av strålning från master. Topografin erbjuder det
            bästa skyddet för dessa människor eftersom det ofta uppstår strålningssvaga
            områden i kraftigt kuperad terräng.
          </p>
          <p xml:id="i-GQYx4pMeSuXaVuUG4QHvBe">
            En del personer kan uppfattas nästan som hyperaktiva och på gränsen
            till aggressiva, men det handlar då mer om indirekta skyddsbeteenden
            som följd av den rädsla och skräck som kommer när smärtan blir
            outhärdlig. Flyktbeteenden, bort från något, vi andra inte kan
            förstå kan driva dessa personer att trots ohälsan ge sig iväg
            närmast planlöst.
          </p>
          <p xml:id="i-SmePnudnEnd5Wgb59a6SJg">
            Undersökningar som gjorts där människor tillfrågats om denna
            typ av reaktioner visar att det är en växande problematik inte
            bara i Sverige. Allt fler uppfattar någon form av obehag och/eller
            ohälsa kopplad till elektriska apparater och då främst digital
            teknik. Det finns därför idag anledning anta att alla människor
            påverkas och tar skada av det stora onaturliga inslaget av icke-joniserande
            strålning som vi omger oss med.
          </p>
          <head type="h1" xml:id="i-7bXMKDujY7S4fjRfaHJzmF">
            Förslag till åtgärder
          </head>
          <head type="h2" xml:id="i-CdddEt6GN7m6Qw1oXtLHT7">
            Ansvarsfrågan
          </head>
          <p xml:id="i-9JwZiAZrJ4GFrxohifCutr">
            Kommuner som vill ta ansvar för de medborgare som far illa av
            elrelaterad ohälsa har ingen central myndighet att vända sig till.
            Varken Socialstyrelsen eller Strålsäkerhetsmyndigheten (SSM) anser
            sig ha laglig skyldighet att utreda vad som är orsaken till att
            denna form av ohälsa uppstår.
          </p>
          <p xml:id="i-FkeYWEqmKoZNRnjXzfEiD">
            Den privatperson som noterar att en medborgare blir medvetslös
            när en mobiltelefon slås på har inte heller någon myndighet att
            vända sig till med sin iakttagelse. Flera försök har gjorts att
            larma myndigheterna om människor som tar uppenbar skada när de
            går in i vissa lokaler eller som akut skadas vid snabba miljöbyten,
            men ingen myndighet vill ta emot den typen av anmälningar. För
            den som varit med om sådant känns det lika orimligt som om man
            vid en trafikolycka skulle råka nämna att den påkörande bilen
            var en Volvo och SOS-alarm då skulle ha lagt på luren. Detta att
            jämföra med om man inte hade nämnt den påkörande bilens fabrikat
            eller nämnt ett annat fabrikat och då blivit professionellt bemött.
          </p>
          <p xml:id="i-M4PX7n3V5zJqCcWXeYAFRg">
            Det är inte rimligt att samhället struntar i att lyssna på de
            personer som själva gör kopplingen mellan den ohälsa de upplever
            och elrelaterade aktiviteter. Den gruppen har samma rätt som andra
            att bli seriöst bemött.
          </p>
          <p xml:id="i-TpFVsAhXDLUdo9m2PhgVLn">
            Mot bakgrund av det ovan anförda bör riksdagen ge regeringen
            till känna behovet av att det klargörs vilken myndighet som har
            att ansvara för säkerhet och hälsa när det gäller elrelaterade
            ohälsoeffekter.
          </p>
          <head type="h2" xml:id="i-6rY6Nchmxiza6821eKdU9G">
            Kommission
          </head>
          <p xml:id="i-Y8cs3JDp5j2kLfBjUT7bSi">
            Alltför många individer är i dag interna flyktingar i vårt land
            på grund av det hot mot hälsan de upplever hänger samman med ökat
            inslag av elektrifiering av miljön. Många lider även av lindrigare
            ohälsa som de uppfattar har klar koppling till el.
          </p>
          <p xml:id="i-Chv27LBTpJbQEpPFGUkDHC">
            När vetenskapliga förklaringar saknas kan man bara beskriva det
            som lekmän kan iaktta och rapportera. När sådan information systematiskt
            samlas in av vetenskapsmän eller -kvinnor brukar det betecknas
            som klinisk forskning. Tyvärr sker inte någon sådan systematisk
            insamling av information kring ohälsa som de drabbade själva kopplar
            till någon form av elektriska installationer eller aktiviteter.
          </p>
          <p xml:id="i-36qf6aGMG9XxPJ63QMcSpc">
            Den statistik som ändå samlas in i samband med olika marknadsförings­undersökningar
            av olika företag visar dock på en ökad trend av denna typ av ohälsa.
            De få forskare som, trots att nästan inga forskningsmedel anslås
            för detta problemområde, ändå lyckas genomföra försök kring elfenomen
            och hälsoeffekter har visat på flera tydliga biologiska effekter
            från normala strålningskällor i hem och på arbetsplatser. Det
            handlar både om effekter på hjärnceller och på hudceller. Den
            lilla forskning som sker fritt från den multinationella elektronikindustrin
            är ganska entydig när det gäller riskerna. Man ser tydliga samband
            och varnar för den aningslösa expansionen av elrelaterad nedsmutsning
            av vår miljö som sker över hela världen.
          </p>
          <p xml:id="i-P5MsWRsg5rRcK3VBUr93C3">
            Att låta en särskild kommission granska problemområdet är en
            rimlig åtgärd. En sådan kommission bör ha till uppdrag att arbeta
            i nära relation till Elöverkänsligas riksförbund för att säkerställa
            att den kunskap om problemets omfattning som föreningen har läggs
            in i kommissionens arbete. Eftersom de som drabbas inte har normal
            tillgänglighet till information i vårt elförorenade samhälle så
            finns en risk att en kommission inte skulle kunna få kontakt med
            problemet på ett adekvat sätt på andra vägar.
          </p>
          <p xml:id="i-JkyX4D9PM6X4NzJYgJNtYr">
            Riksdagen bör med hänvisning till det ovan anförda ge regeringen
            till känna det stora behovet av att tillsätta en kommission för
            att säkerställa fakta om ohälsa och el som skisserats.
          </p>
          <head type="h2" xml:id="i-5toig3Bx74PZF6khPYLWhc">
            Lågstrålande områden och PBL
          </head>
          <p xml:id="i-LdgBMvVGPYafSyJgpk9Pcd">
            Att kommuner i dag inte har laglig rätt att freda s.k. lågstrålande
            områden eller strålningsfria områden rimmar illa med den skyldighet
            kommunerna har att värna sina medborgares hälsa. Exploatering
            går alltid före skyddet av människans hälsa, vilket är orimligt.
            De förslag till åtgärder som finns på detta område i den pågående
            översynen av PBL måste tas upp av regeringen. Riksdagen bör ge
            regeringen till känna att regelverket i dag inte ger kommunerna
            tillräckliga möjligheter att freda områden från icke­joniserande
            strålning samt att lagstiftningen måste förändras och bli tydlig
            när det gäller att ge kommunerna den möjligheten.
          </p>
          <head type="h2" xml:id="i-WcPsEPansrzS1iWZsFqe6p">
            Försiktighetsprincipen
          </head>
          <p xml:id="i-QH4x8yG1rNFdKjCwSt48dZ">
            EU:s försiktighetsprincip är inarbetad i miljöbalken, och dess
            användning styrs av detta. Vissa lagstiftningsområden, exempelvis
            strålskyddslagen, anses av många inte omfattas av försiktighetsprincipen.
            Det är viktigt att lagstiftning är enkel och tydlig men även att
            den uppfattas som relevant av medborgarna. Utfallet i alla de
            mål som bedrivs av grupper runtom i landet som kämpar för sina
            anhörigas liv gynnar inte laglydnad. Man uppfattar lagen som godtycklig
            och orimlig. Hur många internflyktingar måste vi ha i landet innan
            de som tillämpar lagen uppfattar ett hot mot människors hälsa?
            EU-parlamentet har dessutom nu också ställt sig bakom kravet att
            försiktighetsprincipen ska gälla när det gäller elrelaterad ohälsa.
            Regeringen bör förelägga riksdagen ett förslag om ett förtydligande
            så att ingen tvekan ska behöva råda vid tillämpning att försiktighetsprincipen
            självklart gäller även vid ohälsa förorsakad av el.
          </p>
          <head type="h2" xml:id="i-55ETb7NsUcQhNipd1reNie">
            Myndighetsutövning måste bygga på säker information
          </head>
          <p xml:id="i-5i7n7YC44ZRUFp6waCuGDY">
            Osäkerheten beträffande kunskapsläget kring ohälsa på grund av
            el går inte att säkert utläsa i den information som SSM sprider.
            Ansvarsfördelningen mellan Socialstyrelsen och SSM vad gäller
            strålningens effekter på hälsan är idag oklar. Förhoppningsvis
            kan detta problem åtgärdas när första hemställanspunkten i denna
            motion har bifallits.
          </p>
          <p xml:id="i-C5HXBuTc6SJn6vtViG7pS4">
            Tyvärr vill samhällets olika organ gärna framstå som större garanter
            för säkerhet än de har grund för att göra. Att det finns kunskap
            lugnar de otrygga, och därför är det lätt att överdriva sitt kunskapsläge
            i välmenande syften. När samhällets olika organ har en uppfattning
            och den fria forskningen en annan är det extra lätt hänt att offentliga
            organ backar upp varandra mer än de har vetenskapligt underlag
            för att göra.
          </p>
          <p xml:id="i-JSbL2oR1GmvmsBaUg3V88w">
            Det är därför av mycket stor vikt att offentliga organ är självkritiska
            och ifråga­sättande samt att man alltid öppet redovisar de osäkerhetsfaktorer
            som finns inom det underlag man grundar sina slutsatser på. Detta
            är bl.a. nödvändigt för att andra av samhällets organ självständigt
            ska kunna bedöma tyngden i de slutsatser som offentliga organ
            drar. Ett exempel är när domstolar tar ställning i mål om mobilmaster
            och lutar sig mot utsagor från SSM som helt saknar analys av den
            vetenskapliga osäkerheten. Domstolar har högre krav på säkerhet
            än de flesta myndigheter. SSM verkar ha mycket låga krav på säkerhet
            eftersom man inte över huvud taget kan redovisa några osäkerhetsanalyser
            för det beslutsunderlag man använder.
          </p>
          <p xml:id="i-XEx8frP4R95UWAyrxgdrps">
            Det är viktigt att riksdagen klargör för regeringen att alla
            osäkerheter i det besluts­underlag som används i offentlig maktutövning
            redovisas öppet och tydligt. Riksdagen bör mot bakgrund av detta
            ge regeringen till känna vad som här anförts om vikten av att
            säkerhet måste vägleda svensk myndighetsutövning.
          </p>
          <head type="h2" xml:id="i-99dFejSENhgZPKtVfkZ3Qq">
            Revidera gränsvärdet
          </head>
          <p xml:id="i-PykRyf7AtMgMxeEgDV59wc">
            EU-parlamentet instämmer i den bedömning forskarna numera gör,
            nämligen att de gränsvärden som EU rekommenderar sedan 1999 inte
            längre är relevanta för den teknik och den kunskap om hälsokonsekvenser
            som vi har idag. EU-parlamentet har därför i det uttalande som
            nämnts ovan uppmanat rådet att ändra dessa rekommendationer. Flera
            länder har redan gått före och sänkt sina gränsvärden mycket kraftigt.
            Särskilt med hänvisning till sårbara grupper som gravida kvinnor,
            nyfödda och barn riktas dessa uppmaningar till rådet.
          </p>
          <p xml:id="i-GGf3NKAM5ZLDYAhZVn77u">
            I Sverige har gruppen internflyktingar som söker sig till otillgängliga
            trakter ökat och de som drabbas av ohälsa kopplad till elsmogen
            som många väljer att benämna den tilltagande nedsmutsningen från
            olika elektriska utrustningar blir bara fler och fler. Områden
            med låga strålningsnivåer blir allt svårare att hitta.
          </p>
          <p xml:id="i-B5uCaeCqHs1MWpH5utxJno">
            Sverige borde inte vänta på att EU beslutar om nya gränsvärden,
            vi borde tillhöra de länder som är lyhörda vad gäller vår befolknings
            ohälsa och forskningens signaler. Sveriges riksdag borde därför
            snarast få ta ställning till ett lagförslag från regeringen som
            innebär att Sverige blir en ledande nation inom EU när det gäller
            låga gränsvärden för icke-joniserande strålning.
          </p>
          <p xml:id="i-Y3nLv7eHEWmwbytzfKMYvd">
            Riksdagen bör därför ge regeringen till känna som sin mening
            vad som ovan anförts om det mycket angelägna i att sänka gränsvärdena
            för elektromagnetisk strålning i intervallet 0,1 MHz300 GHz, så
            kallad icke-joniserande strålning.
          </p>
          <head type="h2" xml:id="i-ReyT6NcmqiNBdrHaAgfH6H">
            Forskning
          </head>
          <p xml:id="i-XcNMaUQ8yKhiTVHSMiSWvs">
            Den forskning som bedrivs kring eventuell hälsopåverkan från
            icke-joniserande strålning har i huvudsak utgått från att det
            inte finns någon icke-termisk påverkan på människor. Ansvariga
            myndigheter har hållit fast vid denna bild trots de rapporter
            som kommit från oberoende forskare och inte minst från allmänheten.
            Myndigheter och forskare har uteslutit möjligheten för biologiska
            effekter. Det är nu klarlagt att detta är en felaktig utgångspunkt
            för vetenskapligt arbete i denna fråga.
          </p>
          <p xml:id="i-B7eSJdBxF5p4nkgmLHzvKy">
            De forskare som har arbetar seriöst med de signaler och observationer
            som människor lämnat har isolerats och förtalats. Dessa forskare
            har fram till idag nästan helt utestängts från möjligheten att
            få anslag för den forskning de har sett som motiverad utifrån
            den problembild de sett. Att forskningen på området till stor
            del finansieras via de stora multinationella elektronikföretagen
            är troligen en del av förklaringen till detta. Tyvärr har vi därför
            tappat många år av nödvändig kunskapsutveckling kring hälso­konsekvenser
            av icke-joniserande strålning. Det är nu dags att ändra på detta.
            Regeringen bör i de regleringsbrev som sedermera kommer att skrivas
            med anledning av forskningspropositionen ge tydliga uppdrag till
            våra universitet att råda bot på den stora kunskapslucka som finns
            i detta ämne.
          </p>
          <p xml:id="i-ThXJvhdcQhhqqFfTQEqW7V">
            Forskningen om hälsokonsekvenser av icke-joniserande strålning
            bör finnas med bland de områden regeringen pekar ut som viktiga
            målområden för nödvändig kunskapsutveckling.
          </p>
          <p xml:id="i-JVXGLFaT57H3yf8SSQ2G1r">
            Riksdagen bör därför ge regeringen till känna som sin mening
            vad som ovan har anförts om behovet av en ökad satsning på forskning
            kring hälsoeffekter av icke-joniserande strålning.
          </p>
          <head type="h2" xml:id="i-Na4BQ8Rp4nniM3EShTMvSY">
            Slutsatser från bioinitiativrapporten
          </head>
          <head type="h1" xml:id="i-EL8UgQC5TP6c7NthEQzwfx">
            Table 1-1 BioInitiative Report Overall Conclusions
          </head>
          <head type="h1" xml:id="i-R1nx5KzrWo74ApGkonVQvx">
            OVERALL SUMMARY OF CONCLUSIONS
          </head>
          <list style="ul">
            <item xml:id="i-MSHtBUFe1CohGsrHCfshC2">
              The existing ICNIRP and FCC limits for public and occupational
              exposure to ELF and RF are insufficiently protective of public
              health.
            </item>
            <item xml:id="i-RNQXc9nxMq44y1rG9Cy1m8">
              Biologically-based public and occupational exposure standards
              for extra-low frequency and radiofrequency radiation are recommended
              to address bioeffects and potential adverse health effects of
              chronic exposure to ELF and RF. These effects are now widely reported
              to occur at exposure levels significantly below most current national
              and international limits.
            </item>
            <item xml:id="i-XEZjdB1LKSPLwT2jMH562Q">
              A biologically-based exposure limit is one that is protective
              against ELF and RF intensity and modulation factors which, with
              chronic exposure, can reasonably be presumed to result in significant
              impacts to health and well-being.
            </item>
            <item xml:id="i-E8QBfwHXBhwMAbcPEDjQMK">
              Research is needed (but should not delay) regulatory action for
              ELF and substantive preventative action for RF proportionate to
              potential health and well-being risks from chronic exposure.
            </item>
            <item xml:id="i-Kw5gk6cKFZ3AcqRKKStMoJ">
              A biologically-based exposure limit should reflect current scientific
              knowledge of bioeffects and health effects, and impose new limits
              based on preventative action as defined by the Precautionary Principle
              (EEA, 2001).
            </item>
            <item xml:id="i-Kfc5375WVBiGLSdFtrftBY">
              Biologically-based exposure standards shall be protective against
              exposures levels of ELF and RF that affect or change normal biological
              functioning of organisms (humans). They shall not be based solely
              on energy absorption or thermal levels of energy input, or resulting
              tissue heating. They shall be protective against chronic exposure
              responses.
            </item>
            <item xml:id="i-7hfQ17ZGv7qLRqVoJJ28WB">
              The existing standards are based on thermal (heating) limits,
              and do not address non-thermal (or low-intensity) exposures which
              are widely reported to cause bioeffects, some likely leading to
              adverse health effects with chronic exposure.
            </item>
            <item xml:id="i-YUXEEBSxf4aXVW2UoLNJ8f">
              Biological effects may include both potential adverse health
              effects and loss of homeostasis and well-being.
            </item>
            <item xml:id="i-8LDYjiHWWjzUiuC4nDpQzz">
              Biologically-based exposure standards are needed to prevent disruption
              of normal body processes. Effects are reported for DNS damage
              (genotoxicity that is directly linked to integrity of the human
              genome), cellular communication, cellular metabolism and repair,
              cancer surveillance within the body; and for protection against
              cancer and neurological diseases. Also reported are neurological
              effects including impairment of sleep and sleep architecture,
              cognitive function and memory; depression; cardiac effects; pathological
              leakage of the blood-brain barrier; and impairment of normal immune
              function, fertility and reproduction.
            </item>
            <item xml:id="i-WJ8qGxarbaFEXxxmt21QdH">
              Frequency, intensity, exposure duration, and the number of exposure
              episodes can affect the response, and these factors can interact
              with each other to produce different effects. In addition, in
              order to understand the biological consequences of EMF exposure,
              one must know whether the effect is cumulative, whether compensatory
              responses result, and when homeostasis will break down.
            </item>
            <item xml:id="i-9BTyWWVX2CNMLzmugSAyPK">
              Plausible biological mechanisms that can account for genotoxicity
              (DNA damage) are already well known (oxidative damage via free-radical
              actions) although it should also be said that there is not yet
              proof. However, proof of mechanism is not required to set prudent
              public health policy, nor is it mandatory to set new guidelines
              or limits if adverse health effects occur at lower-than-existing
              IEEE and ICNIRP standards.
            </item>
          </list>
        </div>
        <div type="motSignatures">
          <list>
            <item xml:id="i-GibQF4WnLcVdzUvUcfqQhq" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-JWaPDXrwDnPmtdWJZgGvEV" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-3PVtxijYx3n1jpV5zUdceM" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
