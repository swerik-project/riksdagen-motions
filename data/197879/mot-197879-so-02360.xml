<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879-so-02360">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879_so_2360/mot_197879_so_2360-001.pdf"/>
      <fw xml:id="i-FAoDv9vhX7MuyCEVYU9dxH">
        Motion 1978/79:2360
      </fw>
      <div xml:id="i-F3o1Spsprk5U7Ef1rviDVG" type="motHeader">
        <div xml:id="i-GkeeLZeHPTZXJusTaoWTh4" type="motTitle"/>
        <div xml:id="i-Atfc4cBMi9Q6qsxewcC7Dq" type="motSubmissionInfo"/>
      </div>
      <div xml:id="i-Q2M6w7HrUw96AK5xzdHXWc" type="motBody">
        <div xml:id="i-Ambi3kbhocrvqu4sAuhjiF">
          <p xml:id="i-Dcb6ogeD34YRVqTEp2p5eK">
            av Gösta Bohman m. fl. med anledning av propositionen 1978/79:123
            om riktlinjer för industripolitiken, m. m.
          </p>
          <p xml:id="i-GmZ7ZxgGw5YTk2Zcx948ws">
            Inledning
          </p>
          <p xml:id="i-QiEPU4RWBcnaK4WNxhoNju">
            I motionen 1978/79:1108 till innevarande riksmöte har vi utvecklat
            vår syn på näringspolitiken och därmed även på industripolitiken.
            Denna vår principiella syn ligger fast. Den svenska välfärden
            har vuxit fram genom enskilda initiativ och fri konkurrens på
            lika villkor. Det är positiva tillgångar som vi bör slå vakt om.
            Den syn på industripolitiken och marknadsekonomin som kommer till
            uttryck i propositionen överensstämmer till stora delar med vår
            uppfattning. Propositionen redogör utförligt och på ett förtjänstfullt
            sätt för de problem som är förknippade med selektiva åtgärder
            inom industripolitiken. Främst pekas på riskerna för konkurrenssnedvridningar,
            stödmentalitet i företagen och en snedbelastning av kapitalmarknaden.
            Vi finner det mot den bakgrun- den anmärkningsvärt att regeringen
            i tillämpningen av vad som i proposi- tionen benämns ”aktiv näringspolitik”
            i så stor utsträckning kommit att tillgripa selektiva stödåtgärder
            till industrin. Till en del har detta blivit följden av att folkpartiet
            genom att medverka till höjningar av arbetsgivaravgifterna försämrat
            näringslivets förmåga att konkurrera av egen kraft. I motionen
            1108 föreslår vi — som ett led i strävan att begränsa statens
            utgifter — att regeringen skall redovisa gjorda åtaganden på industripolitikens
            område samt möjligheterna att med hänsyn till bl.a. de förbättrade
            konjunkturutsikterna begränsa transfereringarna till företagssektorn.
            Näringsutskottet har i betänkandet 1978/79:21 sagt att utskottet
            delar motionens krav. Även finansutskottet instämde i betänkandet
            1978/79:20 i motionens krav i detta avseende. Till vår utomordentliga
            förvåning saknas denna redovisning i föreliggande proposition.
            Propositionen redogör för företagens sjunkande soliditet som,
            tillsammans med minskad lönsamhet, har lett till en avmattning
            i investeringsverksam- heten. Någon analys av orsakerna till den
            sjunkande soliditeten i företagen görs emellertid inte. Detta
            är beklagligt, eftersom det då hade framkommit för den fortsatta
            politiken lärorika slutsatser om hur statsmakternas felinriktade
            åtgärder på den ekonomiska politikens område under 1960- och 1970-talen
            ledde till att företagen förlorade sin förmåga till sparande och
            investeringar och därmed fick svårigheter att ge tillräcklig sysselsättning.
            Medvetet eller omedvetet drev den dåvarande socialdemokratiska
            regeringen en politik som
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-002.pdf"/>
          <fw xml:id="i-Qam9tkDVq4dQuas8VUxAf7">
            Mot. 1978/79:2360 1
          </fw>
          <p xml:id="i-Km7MNowgU6doDqJYiHv1p1">
            försämrade lönsamheten i näringslivet och gjorde företagen mera
            beroende av kapitaltillskott från det offentliga. Propositionens
            resonemang om att näringslivets investeringsverksamhet har blivit
            så mycket mera riskfylld eller kapitalintensiv övertygar inte.
            Detta kan gälla vissa branscher och särskilda projekt, men den
            tekniska utveck- lingen leder också till ökad flexibilitet och
            minskade kapitalbehov inom andra delar av näringslivet. Talet
            om de stora riskfyllda projekten som endast kunde finansieras
            med statliga medel låg bakom Investeringsbankens tillkomst och
            har sedan fått motivera fortsatta statliga ingripanden utan någon
            hittills konstaterbar utvecklingsbefrämjande effekt på svenskt
            näringslivs konkur- rensförmåga. Propositionens diskussion om
            marknadsekonomins förtjänster rimmar illa med förordet för någon
            typ av löntagar- eller medborgarfonder och resone- manget om att
            fortsatta statliga ägarengagemang kan bli nödvändiga. Föredraganden
            förbiser därmed också den investeringshämmande effekt som de socialdemokratiska
            förslagen om löntagarfonder i sig har inneburit. Det nuvarande
            ”kapitalproblemet” inom näringslivet är i själva verket ett lönsamhets-
            och kapacitetsutnyttjandeproblem. Kapitaltillskott från statens
            sida blir under sådana omständigheter nödlösningar. Statlig finansiering
            av näringslivets investeringar inom ramen för en selektiv industripolitik
            leder till en socialiserad ekonomi.
          </p>
          <p xml:id="i-J9SeE6kTELH4KjbZb225CK">
            Småföretag
          </p>
          <p xml:id="i-LYx8RDNWVksjFt1uM61AEJ">
            I propositionen har småföretagens problem blivit snävt behandlade.
            Enligt vår uppfattning betyder denna företagsgrupp oerhört mycket
            för landet. Vi finner det förvånande att denna eftersatta kategori
            inte bevärdigats med den uppföljning av den s. k. småföretagarpropositionen
            som den förra trepartire- geringen förebådade. Småföretagen borde
            ha en självklar och central plats i en industripolitisk proposition
            av denna omfattning. Moderata samlingspartiet har i många år arbetat
            på att förbättra villkoren för företagande i Sverige. Detta mångåriga
            arbete kröntes med en betydande framgång i och med att trepartiregeringen
            lade fram småföretagarpropositio- nen. De mindre och medelstora
            företagen är av väsentlig betydelse för ett lands ekonomi och
            sysselsättning. Företag med mindre än 200 anställda svarar för
            omkring 40 94 av antalet sysselsatta i svenskt näringsliv, dvs.
            ca 720 000 arbetstillfällen. De svarar vidare för 30 26 av industrins
            förädlingsvärde och för omkring 20 26 av industrins investeringar
            och export. De små och medelstora företagen är även betydelsefulla
            ur regionalpolitisk synvinkel. Många företag i sysselsättningssvaga
            regioner har i dag betydande problem. En av lärdomarna från de
            senaste årens ekonomiska kris för flera betydelsefulla branscher
            och företag bör vara en ökad insikt om riskerna med
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-003.pdf"/>
          <fw xml:id="i-4ggsZvdgiiTVZmBVNozTsR">
            Mot. 1978/79:2360 8
          </fw>
          <p xml:id="i-DUj1sBf1eGwipGmQNSjzGR">
            att göra vårt land beroende av utvecklingen i några få branscher
            och av produktutvecklingen inom några få storindustrier. Det är
            alltså inte bara för att främja initiativ och spridning av sysselsättningstillfällen
            utan också för att åstadkomma riskspridning som det finns anledning
            att främja utvecklingen av små och medelstora företag samt etablerandet
            av nya företag. Propositionens förslag om ökad lånekapacitet hos
            utvecklingsfonderna finner vi vara välbetänkt.
          </p>
          <p xml:id="i-3EUjR9GSXFgGzgjgSTRNNJ">
            Kapitalförsörjningen
          </p>
          <p xml:id="i-SEgArXF9bXPAJ8o5XWEux2">
            Kapitalanskaffning i mindre och medelstora företag kan erbjuda
            särskilda svårigheter. Aktiemarknaden står som regel inte till
            förfogande för små företag. Obligationslånemarknaden är avsedd
            för de större företagen. Beho- vet av att kunna kvarhålla vinstmedel
            i företagen blir därför särskilt stort. Även företag som inte
            drivs i aktiebolagsform bör få möjlighet till skattefri avsättning
            av vinstmedel. Det är vidare betydelsefullt att de mindre och
            medelstora företagens möjligheter att få krediter med längre löptid
            (motsvarande obligationslån) förbättras. Den utökade kreditrisk
            kreditinstituten skulle få bör kunna kompenseras med statliga
            kreditgarantier.
          </p>
          <p xml:id="i-HgqM78mewYnA8CA8fxSxcg">
            Kapitalbeskattningen
          </p>
          <p xml:id="i-FirnPAe6mdM9d5wrgNgoAp">
            Arvs- och förmögenhetsbeskattningen leder till stora problem
            för familje- företagen. Effekterna av arvs- och förmögenhetsskatterna
            blir att företagens existens hotas genom alltför stora uttag ur
            rörelsen och genom orimlig skattebelastning vid generationsskifte.
            Trepartiregeringens s.k. småföretagarpaket innebar en förbättring
            av reglerna för beräkning av skattepliktigt belopp vid kapitalbeskattningen.
            På sikt bör förmögenheten så länge den finns arbetande i ett familjeföretag
            helt befrias från förmögenhets- och arvsskatt. I denna fråga återkommer
            vi i samband med den aviserade propositionen om företagsbeskattningen.
          </p>
          <p xml:id="i-VvTyVbWAs7UQmVC1vLjDQ1">
            Sjukförsäkringen
          </p>
          <p xml:id="i-BSj1FWJj8Xv37XY3ECjDfL">
            Sjukfrånvaron i mindre och medelstora företag är i dag väsentligt
            lägre än i de större företagen. Under 1970-talet har sjukfrånvaron
            i företag med mindre än fem anställda legat kring ca 5 96. I företag
            med upp till femtio anställda har siffran varit ca 8-10 96, medan
            företag med mer än femhundra anställda haft en frånvaro kring
            15 96. Det finns all anledning att låta denna ”omvända stordriftsfördel”
            komma de mindre och medelstora företagen till godo. Kommittén
            för översyn av sjukpenningförsäkringen bör ges i uppdrag att skyndsamt
            ta fram ett förslag
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-004.pdf"/>
          <fw xml:id="i-AdmBuk5iL2YV4p7Wc9JJKg">
            Mot. 1978/79:2360 9
          </fw>
          <p xml:id="i-EJKt3fzQeGtZAeW81r5eoL">
            som tillgodoser kravet på att låta småföretagens lägre sjukfrånvaro
            även slå igenom i deras kostnader för densamma.
          </p>
          <p xml:id="i-3H92CzHcJ2CM6WdjZrx25p">
            Investmentbolag
          </p>
          <p xml:id="i-GADdXzsotYhGYWVRQyEV6a">
            Genom att gemensamt bilda ett investmentbolag och till det överlåta
            äganderätten till sina företag skulle flera familjeföretag på
            en ort uppnå såväl ökad riskspridning som förbättrade möjligheter
            till kapitalförsörjning. Dagens skattelagstiftning lägger hinder
            i vägen för samgåenden av detta slag. De samgående familjeföretagen
            skulle komma att beskattas som vid försäljning.
          </p>
          <p xml:id="i-2DPGEA7VCa9qXwizZE1CnK">
            Nyföretagande
          </p>
          <p xml:id="i-M5UzPMn2RaN2opJNMovk1z">
            Nyetableringen av företag minskade under hela senare delen av
            1960-talet och större delen av 1970-talet. 1950- och 1960-talens
            tillväxtbranscher var verkstadsindustrin och den plastbearbetande
            industrin. Inom dessa branscher ökade den totala syssel- sättningen
            mellan 1954 och 1968 med närmare 106 000 personer. Enbart bland
            företag med mindre än 100 anställda finner man sammanlagda sysselsättningsökningar
            motsvarande 60 96 av den totala tillväxten inom branscherna. Slutsatsen
            är uppenbar: inom alla delar av industrin finns viktiga expansiva
            områden som det gäller att ta till vara. En industripolitik som
            utgår från att enbart de större företagen har speciella förutsättningar
            att bära upp den fortsatta tillväxten är därför inte försvarbar.
            I stort gäller att de nyetablerade företagens problem är desamma
            som småföretagens. Att skapa ett mer gynnsamt klimat för små och
            medelstora företag i allmänhet bidrar till en ökad nyetablering
            av företag. Att nyetableringen av företag är otillräcklig är oroande
            av flera skäl. Nyföretagande skapar tekniska framsteg, ny produktion
            och nya sysselsätt- ningstillfällen. Två tredjedelar av landets
            drygt hundra börsnoterade företag startade en gång som små familjeföretag.
            De av dagens familjeföretagare inom industrin som själva startat
            sina företag har tillsammans skapat sysselsättning för närmare
            200 000 personer. Den i propositionen(s. 124) föreslagna ”nyetableringskampanjen”
            ställer vi oss positiva till liksom till förslaget att inleda
            en viss försöksverksamhet med löntagarkooperativa företag för
            att finna lämpliga företagsformer.
          </p>
          <p xml:id="i-JPqDRvyq91smGzHhUTQnd9">
            Stöd till nyetablerade företag
          </p>
          <p xml:id="i-AMaHHCezi6NUEHtKLoZ18w">
            I Västtyskland medverkar Lastenausgleichsbank vid finansieringen
            av nya företag. Detta görs inom ramen för ett s. k. ”Existenzgrändungsprogramm”.
            Inom ramen för programmet ges lån till nystartade företag. Lånen
            kan i viss utsträckning fungera som eget kapital.
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-005.pdf"/>
          <fw xml:id="i-MbdXsfUR7MFbnn3KA2YA6p">
            Mot. 1978/79:2360 10
          </fw>
          <p xml:id="i-3zp1vXjDnVp4k9jdYrfbTE">
            Villkoren är i korthet följande:
          </p>
          <p xml:id="i-7me1sCP4u4oVQTL6UrgGr3">
            1. Lån ges endast till företag där ägaren har för avsikt att
            själv aktivt delta i driften. 2. Ägaren skall vara minst 21 år
            och högst 50 år gammal. 3. Förtur ges åt den som själv sparat
            ihop ett belopp på bank eller i något annat kreditinstitut. 4.
            Lånet ges till företaget. 5. Lånet kan ges för investeringar i
            nya företag, i företag som har grundats upp till 3 år tidigare,
            för övertagande av äldre företag och för att bygga upp ett varulager
            i en nystartad handelsrörelse. 6. Amorteringstiden är mellan 10
            och 15 år, och de första 2 åren kan vara amorteringsfria. Ränta
            beräknas med 5,5 96 per år, och högsta lånebelop- pet är 200 000
            DM per företag. 7. Om företaget skulle komma på obestånd, förfaller
            Lastenausgleichsbanks fordran. Detta innebär att lånet i vissa
            avseenden fungerar som eget kapital.
          </p>
          <p xml:id="i-NNfBqBBKP3H8kwLQjGwCuY">
            Motsvarande lånemöjligheter finns inte i Sverige, delvis på grund
            av banklagens utformning. Närmast till hands som jämförelseobjekt
            är utveck- lingsfondernas lån till nystartade företag. Sådana
            lån ges endast i undantags- fall och i mycket begränsad utsträckning.
            En från skatteteknisk synpunkt väsentlig aspekt på det tyska systemet
            är att lånet ges till företaget. Amorteringarna kan därmed ske
            med medel som endast belastas med bolagsskatt. Detta gör att kapitalgenereringen
            generellt sett blir billigare än vid insats av privat beskattat
            kapital. Vi vill förorda att ovan beskrivna tyska modell för stöd
            till nyetablerade företag införs även i Sverige.
          </p>
          <p xml:id="i-YDAJpWxGKDwWtQvKjiUH8o">
            Forskning och utveckling
          </p>
          <p xml:id="i-8ZZ27i5zT1jorafUsqKwtS">
            De traditionella svenska naturtillgångarna har relativt sett
            minskat i betydelse i vår export. Tekniskt och kommersiellt kunnande
            och en hög utbildningsnivå kommer sannolikt att vara vårt lands
            främsta konkurrens- fördelar i framtiden. För att utnyttja detta
            krävs att vi upprätthåller en tekniskt högtstående produktionsapparat
            och att vi satsar på tillverkning av kvalificerade produkter.
            Behovet av ständig teknisk utveckling och forskning finns inte
            bara inom verksamheter som innebär tillverkning av tekniskt kvalificerade
            produkter. Kvalitets- och produktutveckling och strävan efter
            effektivare produktions- metoder, t. ex. mer miljövänliga och
            energisnåla processer, gäller för i stort sett all tillverkning.
            En angelägen åtgärd för att främja forskning och utveckling inom
            landet är att förstärka resurserna för den fria forskningen vid
            universitet och högsko- lor.
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-006.pdf"/>
          <fw xml:id="i-KpTgq8Gg8LuGNWxM2h4d3c">
            Mot. 1978/79:2360 11
          </fw>
          <p xml:id="i-9a3zQkJ3JyPPn7abFZLPDS">
            Den andel av BNP som går till forskning och utveckling ligger
            lägre i Sverige än i de flesta av våra konkurrentländer. Statliga
            insatser för ökad grundforskning är nödvändiga. Men vad som framför
            allt måste stimuleras är forskning och produktutveckling nära
            marknaden, dvs. i de enskilda företagen. Ibland påstås det att
            vi i stället för egen forsknings-, utvecklings- och innovationsverksamhet
            inom landet kan nöja oss med att köpa teknologi utifrån. Men import
            av teknologi skulle innebära att vi endast skulle få en begränsad
            del av innovationsverksamhetens fördelar. Vi skulle avstå från
            fördelen att låta svenska uppfinningar och svensk produktutveckling
            ge exportinkomster och lönsamma arbetstillfällen inom landet.
            På sikt skulle vi också få en farlig utarmning av det teknologiska
            kunnandet i Sverige.
          </p>
          <p xml:id="i-5PB2byBDF4db18NPNWn7Yh">
            Stiftelsen
          </p>
          <p xml:id="i-Bgm3sczjoo12yPUWjW8KYW">
            I propositionen föreslås att en särskild stiftelse skall bildas
            för att stödja större utvecklingsprojekt. Stiftelsens inriktning
            preciseras (s. 136) till att genom utlåning ”öka den totala volymen
            av utvecklingsarbetet” , och vidare skall det utvecklingsarbete
            som stöds ”vara väsentligt för svensk industris utvecklings- och
            konkurrensförmåga på sikt”. Dessutom skall ”de långsiktigt mest
            lönsamma projekten” stödjas i första hand. Vidare skall lånen
            syfta till att ”underlätta för svenska leverantörer att erhålla
            affärsmässiga kontrakt på en första anläggning i drift” och inriktas
            på ”företag med expansionskraft men med låg vinstnivå”. Kraven
            på låntagaren preciseras (s. 138) till: ”en betydande andel egenfinansiering”
            och till att ”stödet lämnas med högst halva projektkost- naden”.
            Vidare påtalas ”att de kriterier som tillämpas i allt väsentligt
            överensstämmer med de kriterier som gäller för STU:s bedömning
            i fråga om industristöd”. Detta innebär att det skall vara ”strikt
            företagsekonomiska principer som skall vara vägledande”. F.n.
            lämnar Investeringsbanken, styrelsen för teknisk utveckling (STU)
            och de regionala utvecklingsfonderna lån till forskning och teknisk
            utveck- ling vid särskilt riskfyllda projekt. Dessutom finns AB
            Svensk Exportkredit och SVETAB som skall stödja stora och ibland
            riskfyllda projekt. Vi finner inga bärande skäl för att inrätta
            ännu en institution som skall lämna lån till särskilt riskfyllda
            projekt. Vi finner redan nuvarande struktur vara så komplex att
            den nästan motverkar sitt syfte att underlätta riskfylld forskning
            och teknisk utveckling. Enligt vår uppfattning täcker främst STU
            och Investeringsbanken mer än väl in den tilltänkta stiftelsens
            verksam- hetsfält. Enligt vår bedömning kommer lånebehoven inte
            att öka i en sådan takt att ytterligare 300 milj. kr. erfordras
            i tillskott.
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-007.pdf"/>
          <fw xml:id="i-FMvXKRBgKWjxUF78hpvzso">
            Mot. 1978/79:2360 12
          </fw>
          <p xml:id="i-91FNGrqemNdxdr98H3r4us">
            Lånegaranti
          </p>
          <p xml:id="i-4NKXwLZU3eLouzrWJ1FJPF">
            Under 1970-talet har statens stöd till forsknings- och utvecklingsarbete
            främst tagit formen av selektiva stödåtgärder via statliga organ.
            Selektivt stöd har nackdelen att vara arbetskrävande, dyrbart
            och byråkra- tiskt för såväl staten som mottagarna. Många nya
            idéer och produkter har säkerligen krävts i forskningsstödsbyråkratin
            och än fler har inte kunnat ta sig ut ur dess byråkratiska irrgångar.
            Effektiv stimulans av forsknings- och utvecklingsarbete av mer
            betydande omfattning kan uppnås med generella medel. De existerande
            skatteavdragen för forsknings- och utvecklingskostnader är exempel
            på generella åtgär- der. Bankkrediter, direkt avsedda för produktutveckling
            och utan formella säkerheter, förekommer knappast på grund av
            de principer för kreditgivning som i dag tillämpas. Detta skulle
            kunna motverkas genom ett system med statliga kreditgarantier
            för produktutveckling utan formella säkerheter. Låntagaren — produktutvecklaren
            — skulle stå den fulla risken och vara återbetalningsskyldig,
            men krediter skulle ges utan formell säkerhet och till en lägre
            ränta än vad som är fallet i dag. Staten bör garantera 50 96 av
            krediten, om låntagaren inte skulle förmå att återbetala lånet.
            Bankens risk skulle härigenom uppgå till 50 926 av det lånade
            beloppet, vilket bör garantera att banken gör en tillräckligt
            noggrann kreditprövning. Ett system med statliga kreditgarantier
            skulle ha fördelen att innebära ett generellt stöd till forsknings-
            och utvecklingsarbete, där man utnyttjade det befintliga, decentraliserade
            banksystemet för kreditprövning i stället för att lita till en
            centraliserad statlig forskningsbyråkrati. Enligt vår uppfattning
            bör STU ges i uppdrag att till ett belopp om högst 300 milj. kr.
            lämna sådana lånegarantier.
          </p>
          <p xml:id="i-EWdQZKRSKuKr52rUo4Gqnp">
            Produktsökning
          </p>
          <p xml:id="i-PAmes2ZseyCWaLzvhNS2Pm">
            Propositionen anmäler att det inom industridepartementet finns
            en särskild arbetsgrupp som söker efter utländska produkter med
            marknadspo- tential, vilka kan produceras vid svenska företag.
            Även om syftet med denna verksamhet naturligtvis är lovvärt, har
            vi svårt att se att detta kan vara en departemental uppgift. Vi
            förordar att denna verksamhet snarast avvecklas eller överförs
            till Statsföretag.
          </p>
          <p xml:id="i-Bn1NvdSAAFxZas8tdx1vQe">
            Ingenjörsvetenskapsakademien
          </p>
          <p xml:id="i-QaYYJ1AX7aoyCosxqYe8Q5">
            De gångna åren har visat hur viktigt det är att vårt näringsliv
            behåller sin vitalitet, kraft och förmåga till förnyelse. En förutsättning
            är då att vi ständigt håller oss väl underrättade om naturvetenskapens
            och teknikens framsteg och bygger upp en kunskapsberedskap för
            att ta till vara utvecklingens
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-008.pdf"/>
          <fw xml:id="i-Shjg5Z7ueaSntQqk65YHPW">
            Mot. 1978/79:2360 13
          </fw>
          <p xml:id="i-AWMdNAKTgeKfdptUjssiQd">
            möjligheter och avvärja dess hot. Ett organ som sedan många år
            gjort till sin huvuduppgift att bevaka den teknisk-vetenskapliga
            kunskapsfronten och att initiera åtgärder för att stärka näringslivet
            är Ingenjörsvetenskapsakademien (IVA). Ett exempel är den attachéverksamhet
            som IVA byggt upp. Ett annat är den stora studie om Sveriges teknisk-vetenskapliga
            kompetens jämfört med utlandet som akade- mien just nu genomför
            och vars resultat kommer att framläggas i år. Budgeten för IVA
            för budgetåret 1979/80 är planerad till ca 24 milj. kr. Av detta
            avser ca 8,5 milj. kr. IVA:s grundläggande verksamhet. Denna del
            av verksamheten finansieras fr. o. m. 1978/79 till ca 90 926 med
            IVA:s egna medel, vilka till största delen utgörs av de obundna
            bidragen från IVA:s industriella råd. Endast ca 1096 av den grundläggande
            verksamheten finansieras med statliga medel, vilket är en följd
            av ett tidigare riksdagsbeslut om att STU skall upphöra att lämna
            bidrag till IVA:s grundläggande verksamhet. STU har i stället
            ökat sin finansiering av Sveriges teknisk- vetenskapliga attachéverksamhet
            med motsvarande belopp. En fortsatt bevakning av den teknisk-industriella
            utvecklingen blir en viktig samhällsuppgift. IVA blir vid sidan
            av de statliga organ som svarar för denna verksamhet, företrädesvis
            STU, ett viktigt led i denna uppgift. IVA:s verksamhet spänner
            över en rad av de områden som riksdag och regering har att bevaka
            och kan genom sin obundenhet ta upp många viktiga problem- ställningar.
            För att möjliggöra för IVA att påverka, följa och värdera den
            teknisk-industriella utvecklingen anser vi att, såsom föreslagits
            i motionen 1978/79:769, det statliga bidraget till IVA:s grundläggande
            verksamhet bör ökas med 3 milj. kr.
          </p>
          <p xml:id="i-GT6NEnmmzxnwgNhv7q1LZD">
            Hemställan
          </p>
          <p xml:id="i-AxJgeyQA5uLdA1q2n6n8vG">
            Med hänvisning till vad som anförts hemställer vi att riksdagen
            1. godkänner de riktlinjer för den framtida industripolitiken
            som förordats i motionen, 2. hos regeringen hemställer om förslag
            till förbättrade arbetsvill- kor för de mindre företagen innehållande
            förslag till förändring- ar i sjukförsäkringssystemet, avskaffande
            av förmögenhets- skatten på arbetande kapital i små företag, skattefria
            avsättning- ar av vinstmedel även för företag som inte är aktiebolag,
            ändrad skattelagstiftning för bildandet av lokala investmentbolag
            och stöd till nyetablerade företag i enlighet med vad som anförts
            i motionen, 3. avslår förslaget till lag om beslutanderätt för
            stiftelse som har bildats för att främja industriellt utvecklingsarbete,
          </p>
          <pb facs="riksdagen-motions-pdf/data/197879/mot_197879_so_2360/mot_197879_so_2360-009.pdf"/>
          <fw xml:id="i-V9jRDthVAd5FJKUoX2Cp5U">
            Mot. 1978/79:2360 14
          </fw>
          <p xml:id="i-XnjQoPL5ozJ2Str3iCpDZu">
            4. avslår förslaget att till stöd för industriellt utvecklingsarbete
            för budgetåret 1979/80 anvisa ett reservationsanslag om 300 000
            000 kr., 5. bemyndigar fullmäktige i riksgäldskontoret att ikläda
            staten garantier avseende lån till forskning och utveckling till
            ett sammanlagt belopp om högst 300 000 000 kr. i enlighet med
            vad som anförts i motionen.
          </p>
          <p xml:id="i-F1vJAmdHHVgRN99pZemAFn" type="date">
            Stockholm den 28 mars 1979
          </p>
          <p xml:id="i-Q28LeFtiMrcFioxzkTrQb9" type="signatureBlock">
            GÖSTA BOHMAN (m) STAFFAN BURENSTAM LINDER (m) ERIC KRÖNMARK (m)
          </p>
          <p xml:id="i-9FStKr9kkF66GaJmAWEngX">
            H. BERTIL LIDGARD (m) ALLAN HERNELIUS (m) ERIK HOVHAMMAR (m)
            TAGE MAGNUSSON (m) PER PETERSSON (m) ALF WENNERFORS (m) INGRID
            DIESEN (m) NILS CARLSHAMRE (m) L. ARNE ANDERSSON (m) INGRID SUNDBERG
            (m)
          </p>
          <p xml:id="i-X3wuZb85tqhp9NysW8S1Y9">
            i Ljung
          </p>
        </div>
      </div>
    </body>
  </text>
</TEI>
