<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00317">
  <teiHeader>
    <fileDesc>
      <titleStmt>
        <title>Näringsliv i Västsverige</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringsliv i Västsverige</title>
          <idno type="rdwebb">GU02N317</idno>
          <rs type="number">N317</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N317/text</ref>
          <ref type="dokument_url_html">http://data.riksdagen.se/dokument/GU02N317</ref>
          <ref type="dokumentstatus_url_xml">http://data.riksdagen.se/dokumentstatus/GU02N317</ref>
          <ref type="doc">http://data.riksdagen.se/fil/374D9133-DB40-46D8-A99C-BF5ED0CB44C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3E5A9jEBsS2dgq7MS8YkJB" type="signed"/>
        <correspContext corresp="i-3E5A9jEBsS2dgq7MS8YkJB">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-3hmS3YtKuXCDu8pntcLAdc"/>
        </correspContext>
        <correspAction xml:id="i-Lv6v8dse6ePwYEtMR97wYp" type="referral">
          <date when="2006-11-07"/>
        </correspAction>
        <correspAction xml:id="i-RUJWCExrEgBzEU6e4JnnFd" type="dismissal">
          <date when="2006-11-07"/>
        </correspAction>
        <correspAction xml:id="i-FrJym6KQGJodfMz6R12L5k" type="numbering">
          <date when="2006-11-02"/>
        </correspAction>
        <correspAction xml:id="i-5fWdr3A53dkwaJPgqJqTy6" type="submission">
          <date when="2006-10-31"/>
        </correspAction>
        <correspAction xml:id="i-SdC2GtvbTPo7J2Bn5tfRx5" type="transfer">
          <date when="2006-10-31"/>
        </correspAction>
        <correspAction xml:id="i-4JZYKh2iKTnrtaz3tTzasH" type="assigned"/>
        <correspContext corresp="i-4JZYKh2iKTnrtaz3tTzasH">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QFx44wHyPzQZtpY4MZ82p8" type="motBody">
        <div xml:id="i-EyLALYZTgHd8q6ZhLoh3o6" type="motProposal" subtype="förslag">
          <head xml:id="i-DToedcD8fakNAoRiMLb3g7">
            Förslag till riksdagsbeslut
          </head>
          <p xml:id="i-DFQS3MEmZo8hrHzRbn6Z88">
            Riksdagen tillkännager för regeringen som sin mening vad som
            i motionen anförs om förutsättningarna för ett livskraftigt näringsliv
            i Västsverige.
          </p>
        </div>
        <div xml:id="i-JH2QS2CohpgDhSGeQTvswV" type="motContent">
          <head xml:id="i-AGPEvLCWKoePiRLBHUDvrz" type="h1">
            Näringsliv i Västsverige
          </head>
          <head xml:id="i-2XLMHNcud9ReSWnUcXJPFk" type="h1">
            Inledning
          </head>
          <p xml:id="i-JwAMt39qs2QCmiPPoHRAMa">
            Västsverige har ett mycket differentierat näringsliv som består
            av drygt 10 300 företag som sysselsätter nästan 270 000 anställda.
            Regionen är Sveriges industriella centrum och blandar på ett mycket
            dynamiskt sätt tung verkstadsindustri, medicinteknisk industri,
            läkemedelsindustri, IT-industri, textil- och konfektionsindustri,
            livsmedelsindustri, trä- och möbelindustri med jord- och skogsbruk
            och turism.
          </p>
          <p xml:id="i-UpKbtTF18fQUZircSD8PmK">
            Ett flertal mycket kända universitet och högskolor finns inom
            regionen, som Göteborgs universitet, Chalmers tekniska högskola
            och högskolorna i Borås, Skövde och Halmstad. Vi dessa högskolor
            finns både traditionella och unika utbildningar i en mängd områden.
            Ofta blandas flera områden till nya helheter. Högskolorna fungerar
            som en viktig motor och samarbetspartner för det västsvenska näringslivet.
          </p>
          <p xml:id="i-ELSmK6qRatkhxWdfJQ3DL7">
            Västsveriges positiva utveckling beror i hög grad på utvecklingskraften
            hos näringslivet som verkar i skarp konkurrens på den nationella
            och internationella marknaden. Specifikt för näringslivet i Västsverige
            är hög specialisering och starka nätverk inom nationellt betydelsefulla
            branscher.
          </p>
          <p xml:id="i-HS1X9LzD5GmFngSjJvmtLq">
            Det är viktigt att stärka villkoren för både befintligt näringsliv
            och nyskapande och nyföretagande. Vi behöver ett näringsliv med
            utvecklingskraft, nyskapande och förmåga att ta fram nya produkter
            och tjänster som kan konkurrera på en global marknad. En högt
            utvecklad samverkan mellan forskning, näringsliv och samhälle
            behövs för att stärka innovationer och kluster. Ett positivt klimat
            för entreprenörskap och nyföretagande är viktigt för att få fler
            företag och fler arbetstillfällen. Samtidigt måste en hållbar
            utveckling vara grunden för näringslivet, där resurshushållning,
            miljöteknik och miljöanpassning av produkter och tjänster står
            i förgrunden, såsom biomedicinsk utveckling.
          </p>
          <p xml:id="i-6Wg2aroPAtu2k1QBk7171A">
            Västsverige har bra förutsättningar att klara utvecklingen även
            i tider av lägre tillväxt, vilket är en styrka. Den för Sverige
            så viktiga verkstadsindustrin har stor betydelse som industriell
            tillväxtmotor. Industriell produktion har stor potential att generera
            tillväxt, arbetstillfällen och lönsamhet. Verkstadsföretag står
            fortfarande för cirka hälften av Sveriges varuexport. Verkstadsindustrins
            framgångar är också en förutsättning för existensen av ett stort
            antal underleverantörer.
          </p>
          <p xml:id="i-MZCwiFfAU4PyCfbJzpsmb8">
            Regeringens och riksdagens beslut om satsningar på infrastruktur
            i regionen är en viktig förutsättning. Andra viktiga frågor är
            satsningar på forskning och utbildning, regionala utvecklingscentra
            och en ökad samverkan mellan högskolor, näringsliv, region och
            kommuner.
          </p>
          <head xml:id="i-DijPqWJLcEui1zqva6oL4c" type="h1">
            Fordonsindustrin en motor för tillväxten i Sverige
          </head>
          <p xml:id="i-KtQhCxtVK5xXWXbv48Kymb">
            Västsverige är helt dominerande i landet när det gäller fordonsindustrin,
            med Göteborg, Trollhättan/Uddevalla och Skövde som centra. Med
            de stora fordonsföretagen spridda över hela Västsverige finns
            underleverantörer i olika led. Huvudorterna har också starka kopplingar
            till högskolorna för forskning och utveckling inom fordonsindustrin.
            Totalt arbetar omkring 50 000 människor inom fordonsindustrin
            i Västsverige. Bland underleverantörerna är beroendet stort, ca
            65 % har helt eller till största delen fordonsindustrin som kunder.
            I Sverige tillverkas nära 300 000 bilar årligen och vi är bland
            de tio främsta i världen. Det som kännetecknar framgångarna är
            främst att fordonsindustrin arbetar med hela kedjan från forskning
            och utveckling till produktion. För Västsverige är det säkerheten
            och miljöarbetet som är de främsta konkurrensmedlen.
          </p>
          <p xml:id="i-6oDFYdTqfB14cqKBtewRre">
            För att vi ska kunna behålla och förstärka vår position krävs
            det en fortsatt satsning på forskning och utvecklingsarbete. Det
            är genom att utveckla kunskap och kompetens som vi har våra främsta
            konkurrensfördelar. Samarbetet med högskolorna måste därför förstärkas
            och utvecklas ytterligare. Satsningen på Produktion i Väst, ett
            samarbete mellan högskolorna i Göteborg, Jönköping, Skövde och
            Trollhättan/Uddevalla, är ett bra initiativ som tagits för att
            kraftsamla kring utvecklingen av industriell produktion som vi
            anser att regeringen aktivt bör stödja.
          </p>
          <p xml:id="i-FbvpRihrfZmLRTG1YPJ21Y">
            I Västsverige pågår det en rad initiativ. Ett exempel är en satsning
            på Västsveriges position som globalt ledande region för utveckling
            av avancerad fordonsteknologi och fordonsrelaterad kommunikationsteknologi.
          </p>
          <p xml:id="i-NaUkzMYqBHQ8w2ipx8Dowr">
            För att stärka konkurrenskraften och utvecklingsarbetet inom
            industri och andra näringslivsgrenar behövs en fortsatt satsning
            på att bygga upp regionala utvecklingscentra. Det finns idag flera
            framgångsrika centra där företag, högskolor, region och kommuner
            arbetar tillsammans för att skapa förutsättningar för företags-
            och produktutveckling. Innovatum i Trollhättan och Lindholmen
            i Göteborg är två sådana exempel som har och har haft en stor
            betydelse för utvecklingsarbetet inom fordonsindustrin. Genom
            att verka i utvecklingscentra ges det lokala och regionala näringslivet
            större förutsättningar till samarbete och produktutveckling.
          </p>
          <p xml:id="i-MzXFwcfFh4hJCSHhToS1YS">
            Förra regeringens samarbete med fordonsindustrin i Västsverige
            som presenterats har varit positivt. 900 miljoner kronor har satsas
            på fordons- och produktionsforskning. Samtidigt satsar Västa Götalandsregionen
            under de kommande åren 90 miljoner kronor inom ramen för Trollhättanpaketet.
            General Motors öppnar sitt tionde forskningscentrum i Trollhättan.
            Företaget fördubblar sin egen forskningsbudget i Sverige från
            50 till 100 miljoner kronor fram till 2008. Staten skjuter till
            samma summa i Trollhättepaketet. Satsningen från GM:s och statens
            sida beräknas ge ca 100 nya forskarjobb i Sverige.
          </p>
          <p xml:id="i-9ZoZrMeyBAEbekoDR4r3Gd">
            Denna satsning inom fordonsindustrin är det första resultatet
            av det arbete som den socialdemokratiska regeringen inledde tillsammans
            med näringslivet och de fackliga organisationerna inom sex nyckelbranscher.
            Förutom fordonsbranschen handlar det om IT och telekom, metallurgi,
            läkemedel, skog och trä samt bioteknikbranschen. Vi anser att
            det är viktigt att de branschsamtal som förts resulterar i ytterligare
            satsningar inom dessa nyckelbranscher.
          </p>
          <head xml:id="i-2ZNdihTvJtTHTsV2kGb3bm" type="h1">
            God infrastruktur en förutsättning för ett växande näringsliv
          </head>
          <p xml:id="i-W5yxFu8pRyv7HidoD3GGep">
            Under 2004 fattade regering och riksdag beslut om att mellan
            2004 och 2015 satsa 384 miljarder kronor för att bygga ut infrastrukturen
            i landet. För Västsverige har vi sett fram emot att angelägna
            projekt kan starta under perioden. Det handlar om satsningar på
            E 6, E 20, E 45 och riksvägarna 40 och 44 samt Partihallsmotet
            i Göteborg. Järnvägssatsningarna på Västkustbanan och Nor geVänern-banan
            krävs för att öka möjligheterna att flytta transporterna från
            vägarna till mer miljövänliga transporter på järnväg.
          </p>
          <p xml:id="i-PCaZ5N2MAgCjhmrw8RbpET">
            Dock finns vissa problem med att de anvisade budgetmedlen ligger
            långt under vad som anges i den regionala infrastrukturplanen.
            Konsekvensen blir att viktiga projekt blir lidande. Vi anser att
            det är viktigt att de beslutande satsningarna kommer igång och
            slutförs under den tid som är fastlagd. När det gäller Partihallsförbindelsen
            har styrelsen för Västra Götaland beslutat att möjliggöra en tidigare
            igångsättning av bygget, vilket gör att ett trafikproblem som
            berör hela Västsverige kan lösas.
          </p>
          <p xml:id="i-F5xTjqhVsVFSgjX3dZbTbh">
            Under de närmaste 10 åren är utrymmet för större satsningar intecknade
            och redan kända men det innebär inte att behoven är täckta. Andra
            viktiga projekt som sedan måste till är bl.a. den resterande delen
            av E 20, färdigställande av Västlänken och tågtunneln under Göteborg,
            färdigställande av Västkustbanan i dess helhet och Götalandsbanan.
          </p>
          <head xml:id="i-DsGjk7cU4VYKAaEkQjzQYn" type="h1">
            Förstoring av arbetsmarknadsregionerna
          </head>
          <p xml:id="i-KGS7cSFSJGHcTnkxsrLMcj">
            Vid sidan av offentlig service är tillgången till väl fungerande
            och tillförlitliga kommunikationer en grundläggande förutsättning
            för ett livskraftigt näringsliv i Västsverige. Förutom satsningarna
            på vägar, järnvägar och en välfungerande kollektivtrafik behöver
            även grundförutsättningarna för en fungerande IT-infrastruktur
            förbättras. Tillgång till bredband och andra telekommunikationer
            blir en allt viktigare förutsättning för att företag och arbetstillfällen
            ska kunna finnas även utanför stora befolkningscentra. En infrastruktur
            med hög kvalitet vad gäller hastighet och kapacitet bör byggas
            upp i Västsverige för att ge förutsättningar att utnyttja IT som
            drivkraft för regional utveckling och konkurrenskraft.
          </p>
          <p xml:id="i-46C2Z74vn6vcpCDtdhzfik">
            Genom att förbättra infrastrukturen och kommunikationerna så
            att kundunderlag och arbetsmarknad vidgas i en s.k. regionförstoring
            öppnas också nya möjligheter för människor i mindre orter. I Västsverige
            finns en stor potential för regionförstoring framför allt genom
            en utbyggnad av järnvägssystemet.
          </p>
          <p xml:id="i-NR1TKAQWkTYypmmyforTpJ">
            Genom att bygga ut vägar och kommunikationer skapas också förutsättningar
            för landsbygden i regionen att utvecklas och leva vidare genom
            ökade möjligheter till pendling till tätorterna. På så vis stärks
            tillväxten i hela regionen. Vidgade arbetsmarknader gör också
            det lättare för arbetsgivare att rekrytera arbetskraft med rätt
            kompetens, vilket ökar regionens konkurrenskraft gentemot omvärlden.
          </p>
          <head xml:id="i-9rcQbCyLra9WLpza53gieL" type="h1">
            Produktion i Väst
          </head>
          <p xml:id="i-R46W9ciXZF1YxDXGAXvQef">
            Våren 2004 skapades Sveriges mest kraftfulla forsknings-, utvecklings-
            och utbildningsplattform för industriell produktion. Nätverket
            kallas Produktion i Väst och är ett nära samarbete mellan Chalmers
            tekniska högskola, Ingenjörshögskolan i Jönköping, Högskolan i
            Halmstad, Högskolan i Skövde och Högskolan i Trollhättan/Uddevalla.
          </p>
          <p xml:id="i-56KLqDX3JHgVFZZJQefpfa">
            Syftet med Produktion i Väst är att åstadkomma en omfattande
            och långsiktig utveckling av forskning och utbildning inom det
            produktionstekniska området. Genom samordning och profilering
            av forsknings- och utbildningsverksamheterna mellan de samarbetande
            högskolorna, kan de samlade resurserna användas betydligt effektivare.
            Befintliga band mellan industri och akademi stärks ytterligare
            och samarbetet spänner över hela västra Sverige.
          </p>
          <p xml:id="i-PB9tD3ViZ6RLCk5dpd5G1t">
            Produktion i Väst kommer även att realisera Vinnovas sedan länge
            uttalade önskemål om forskningsinsatser, kompetensutveckling,
            kunskapsspridning och samverkan vid större och medelstora högskolor,
            institut och lokala utvecklingscentra. Insatserna krävs för att
            skapa internationell konkurrenskraft hos våra små och medelstora
            företag.
          </p>
          <p xml:id="i-426GARu6kW8TZwy58oKXiU">
            Industriell produktion har stor potential att generera tillväxt,
            arbetstillfällen och lönsamhet. Trots de senaste årens stora satsningar
            på telekom, IT, läkemedel, medicinsk teknik och bioteknik står
            våra verkstadsföretag fortfarande för cirka hälften av Sveriges
            varuexport. Dessutom krävs en omfattande produktionsteknisk utveckling
            om exempelvis landvinningarna inom materialtekniken ska lämna
            laboratoriestadiet och kunna kommersialiseras.
          </p>
          <p xml:id="i-QoLFFksvLS7Y16SfTNhvdU">
            Vår vision är att Produktion i Väst ska stärka konkurrenskraft,
            tillväxt och kunskaps­utveckling i Västsverige genom samarbete
            mellan industri och akademi. Honnörsorden är profilering och samverkan.
            Ingen högskola kan vara bäst på alla de delområden som produktionsområdet
            omfattar. Genom specialisering och samverkan kan Produktion i
            Väst snabbt bli det ledande produktions­forskningsklustret i Sverige
            och ha konkurrenskraft som sträcker sig utanför landets gränser.
          </p>
          <p xml:id="i-CSBRLF3ZBMSSAM2chhHkWz">
            Produktion i Väst är ett etablerat nätverk med en fastlagd organisation
            där en styrgrupp och operativ ledningsgrupp har bildats. Nätverket
            vill bygga enkla, effektiva och uthålliga former för samarbetet
            mellan industri och högskola samt mellan deltagande högskolor.
            Nätverket har skapat fem forskargrupper där varje grupp involverar
            lärare och forskare från flera högskolor i västra Sverige.
          </p>
          <p xml:id="i-Mjs3UT6sGkyDjk27Vt6rpZ">
            Samtliga forskargrupper kan genom­föra doktorandutbildning inom
            sina profilområden, med Chalmers som examinerande bas. Målen är
            behovsorienterade och utgår från industrins, sam­hällets och akademins
            behov av forskning inom produktionsområdet. Profilområdena understödjer
            såväl teknisk som mänskligt orienterad forskning och utbildning
            inom produktionsområdet.
          </p>
          <p xml:id="i-FDxwiCHyQC8SnkE1xDYLNh">
            Nätverket Produktion i Väst är en stark samling och koordinering
            av forsknings- och utbildningsresurser inom produktionsområdet
            som genomförts i Sverige. Kraftsamlingen och profileringen har
            genomförts på högskolornas eget initiativ och inom ramen för befintliga
            resurser. För att stärka ett fortsatt bra arbete krävs det nu
            en aktiv medverkan och stöd från olika industriforskningsinstitut
            och från regeringen.
          </p>
          <head xml:id="i-HPmS45z9P6s2gUjNdsk5F7" type="h1">
            Småskalig näringslivsutveckling
          </head>
          <p xml:id="i-5xydTwvbwSm9z8VNnR3rjA">
            Framtidens jobb kommer i hög grad att skapas av nya och växande
            företag, ofta i helt nya branscher. Därför måste tillgången på
            riskkapital förbättras och exporten främjas. Ett nytt småföretagarlån
            bör införas så att Sverige kan behålla sin tätposition i välståndsligan.
            För att Sverige ska kunna stanna i toppen måste företagen få ökade
            förutsättningar för att växa och för att kunna anställa fler människor.
            Med ett gynnsamt företagsklimat finns också möjligheterna för
            fler företag att startas. Forskning och utveckling riktad till
            de små och medelstora företagen behöver stärkas. Vi vill att småföretagare
            i så stor utsträckning som möjligt ska omfattas av samma trygghet
            som anställda vid exempelvis sjukdom och föräldraskap. Det ska
            finnas rättvisa och rimliga förutsättningar för att starta och
            driva företag. Vi vill skapa ett företagsklimat som är pålitligt
            i såväl hög- som lågkonjunktur.
          </p>
          <p xml:id="i-YJoVmdrxyg5uE6qRngZcjd">
            Satsningar på företagskuvöser och teknologiparker måste göras
            för att utveckla och underlätta start och tillväxt av kunskapsbaserade
            företag. Ovan nämnda Innovatum i Trollhättan och Lindholmen i
            Göteborg har haft stor betydelse för utvecklingsarbetet inom fordonsindustrin.
            Även exempelvis Gothia Science Park i Skövde erbjuder tillsammans
            med högskolan en kreativ miljö för utveckling för lokala företagare.
            En satsning med relativt små medel på dessa och andra centra ger
            stora näringspolitiska resultat.
          </p>
          <p xml:id="i-JYTJHJWFcS36ufLoM8tL7x">
            Satsningar för att hjälpa företagare med utländsk bakgrund att
            starta och utveckla företag i Sverige ger flerdimensionella resultat.
            Att den gruppen är mer benägen att starta företag än resten av
            befolkningen, kan ingen studie utvisa. Däremot har de flesta från
            första generationen i denna grupp specifika problem vid uppstarten
            av nya företag eller expansion av befintliga företag, enligt Svensk
            Handels undersökning om invandrarföretag år 2000 och Nuteks studie
            om marginalisering och integration år 2001.
          </p>
          <p xml:id="i-8c3mjDf84oiaseCj6bew8h">
            Tillsammans med Almi och Nutek bedriver Insamlingsstiftelsen
            IFS Rådgivningscentrum, en ideell förening, ett otroligt väl utvecklat
            arbete med just denna grupp företagare. Det som gör IFS unikt
            är att företagsrådgivarna representerar mångfalden i samhället
            och motverkar bl.a. genom sin språkkompetens de svårigheter invandrare
            kan ha gällande språk samt lagar och regler i det svenska samhället.
            Att ge IFS möjligheter att fortsätta detta arbete är en god investering
            av flera anledningar, främst genom ett ökat företagande men också
            i integrationspolitisk syfte.
          </p>
          <head xml:id="i-YBZPuUho6i9fNbdjWYN1SC" type="h1">
            Energiomställning
          </head>
          <p xml:id="i-Nt6Pj5Rn1ZcVDK6qhNXrvN">
            Energieffektivitet, grön elproduktion och teknikutveckling gör
            hela Sverige rikare och grönare. Den gröna omställningen innebär
            också stora utvecklingsmöjligheter för Västsverige. Övergången
            till förnybara lösningar rymmer en enorm potential i tillväxt,
            arbetstillfällen och ett hållbart samhälle. Satsningar på miljön
            och en fortsatt hög konkurrenskraft ger ekonomisk tillväxt. Hållbar
            utveckling är en drivkraft för förnyelse, tillväxt och sysselsättning.
          </p>
          <p xml:id="i-NN1tUJqBBE6ZCjGtsA4GKj">
            Den långsiktiga visionen är att hela den svenska energiförsörjningen
            ska baseras på förnybar energi. Satsningen på förnybar energi
            kommer att vara en stor möjlighet för västsvenska företag att
            ge nya jobb och nya intäkter.
          </p>
          <p xml:id="i-WYS3bqtW56PcdAMsG3adRk">
            Kärnkraftsberoendet ska brytas med hänsyn till sysselsättning
            och välfärd och i den takt den kan ersättas med förnybar energi
            och energieffektivisering. För Västsveriges del betyder det stora
            möjligheter med utbyggd vindkraft och ökad energieffektivitet
            i bostäder och lokaler.
          </p>
          <p xml:id="i-557Qs6xWC9Viur4pwssxNc">
            En ökad tillgång av förnybar energi för vår elproduktion, vår
            uppvärmning och våra transporter är en förutsättning för ett hållbart
            samhälle. Produktionen av förnybar energi är också en av Västsveriges
            styrkor. För att ytterligare stärka de förnybara energislagens
            konkurrenskraft måste satsningarna på vindkraft och biobränslen
            i olika former öka. Vi vill även att en allt större del av vår
            energi ska komma från det svenska jord- och skogsbruket. Det skulle
            ge Västsveriges gles- och landsbygdsområden stora tillväxtmöjligheter.
            Ett ökat utnyttjande av trädesersättningen enligt EU:s direktiv
            är också en viktig del i detta.
          </p>
          <p xml:id="i-Gz6KknAMM7hDfh7fuQZDXX">
            Vindkraften är en viktig del av framtidens energiförsörjning.
            Den västsvenska geografin passar utmärkt för att intensifiera
            arbetet med att bygga ut vindkraften. Det är också fundamentalt
            viktigt att stärka den kommunala planeringen för vindkraft och
            också underlätta tillståndsprövningen. Satsningar på utsjöområden
            för ökad havsbaserad vindkraft bör också göras.
          </p>
          <head xml:id="i-FuKmsTMyV5a4vebbvKzinM" type="h1">
            Miljöteknik
          </head>
          <p xml:id="i-7XRLxYBL89Px4ExRZKiW4c">
            Framtidens näringar är starkt knutna till ett väl utvecklat grönt
            folkhem. Den ekologiskt hållbara utvecklingen blir bara verklighet
            om satsningar görs på miljöteknik och ekologisk produktion.
          </p>
          <p xml:id="i-ADiJZYWKx7cgFaqzDjy2VS">
            Globaliseringen och den skärpta internationella konkurrensen
            innebär stora utmaningar för svensk industri. För att möta konkurrensen
            är det nödvändigt att svensk industri får goda förutsättningar
            att ligga i frontlinjen när det gäller teknik- och produktutveckling
            inom områden där vi kan förutse att marknaderna och exportmöjligheterna
            växer och kommer att fortsätta växa i framtiden. Miljöteknik är
            ett sådant strategiskt område.
          </p>
          <p xml:id="i-GBGq9YzKnzfek4EtrnEhz8">
            Sverige är ett av världens främsta länder när det gäller miljöteknik,
            och en stor del av utvecklingen sker i Västsverige. Den svenska
            miljöteknikexporten växer med 8 % per år. De svenska företagen
            inom miljöteknik finns framför allt inom infrastruktur, och de
            svenska företagen är exportaggressiva och vana att arbeta på utländska
            marknader. Exporten av tekniska lösningar och produkter inom miljöområdet
            skulle dock kunna vara ännu större.
          </p>
          <p xml:id="i-5iTdj8KJxdTN95h1tSZWoM">
            Det nationella miljöteknikråd, Swedish Environmental Technology
            Council (Swentec), som den socialdemokratiska regeringen beslutade
            att inrätta analyserar bl.a. marknaderna och ska vara en motor
            för satsningar på miljöteknik. Centrumet finns vid Chalmers i
            Göteborg. Där finns närhet till tillämpad forskning i miljö och
            teknik, kunskap om företagsutveckling samt internationella relationer.
            I Göteborg fungerar redan idag Miljöbron som en brygga mellan
            studenter och näringsliv. Ekocentrum som är beläget vid Chalmers
            är också en nationell knytpunkt, bl.a. vad gäller utbildning av
            små och medelstora företag inom miljö och hållbar utveckling.
            Vi anser att det är viktigt att forskning och produktutveckling
            inom miljöteknik fortsätter att stödjas och att potentialen för
            ökad export tas till vara. Det är därför viktigt att Swentec i
            Göteborg under de kommande åren ges tillräckiga resurser för sina
            uppgifter.
          </p>
        </div>
        <div xml:id="i-JCy53sMNutACgikrFtbpjK" type="signatureBlock">
          <list xml:id="i-HyvQYC3DN5ajLsV5f1m95a">
            <item xml:id="i-R2EvhodKdaenHjQENSxft2" who="i-H5HJUuQkcmeBKzDKgSJFMx" type="signature">
              Lars Johansson (s)
            </item>
            <item xml:id="i-B9MPE5sJWksbU5YYpEqNCS" who="i-FrC3WwfjWAuoWu4BnbedDa" type="signature">
              Jan-Olof Larsson (s)
            </item>
            <item xml:id="i-83j4iLftbyEEauv4TWYGer" who="i-V3GjREvdYiesCjNn7quoGc" type="signature">
              Hans Olsson (s)
            </item>
            <item xml:id="i-R9rWijb1bSn7NMXmzr7P2A" who="i-17NC28Tx5CZ5mzwYAUHKqv" type="signature">
              Monica Green (s)
            </item>
            <item xml:id="i-YLhepMYgK7vjei7bECb6dt" who="i-GymTck6WQqRkdN12tqCZDr" type="signature">
              Peter Jonsson (s)
            </item>
            <item xml:id="i-Wx9rUpNjX4ptYWjC42R9kM" who="i-3hmS3YtKuXCDu8pntcLAdc" type="signature">
              Hans Hoff (s)
            </item>
          </list>
        </div>
      </div>
    </body>
  </text>
</TEI>
