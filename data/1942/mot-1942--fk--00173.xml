<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__173/mot_1942__fk__173-001.pdf"/>
      <fw xml:id="i-3SQJNk7YZ3KZAUfzut5gsD">
        Motioner i Första kammaren, Nr 173. 9
      </fw>
      <div type="motHeader" xml:id="i-EwevLKb13K6W5oCLC5wFTo">
        <div type="motTitle" xml:id="i-5Lw44uUpATRKdfNqaCRN9f"/>
        <div type="motSubmissionInfo" xml:id="i-NB8zWvAbKmNb6d6QPTXymY"/>
      </div>
      <div type="motBody" xml:id="i-Xcx28uLwspt1zpyR4Stpnz">
        <div xml:id="i-TD3qpnc6bZKQipSpfrY2vS">
          <p xml:id="i-7Dd9Uh1UHbcq8p15Tho9A5">
            Nr 173.
          </p>
          <p xml:id="i-2xc7PhbqTa7ykV2fcwtcPf">
            Av herr Holmbäck, om förlängning av skyddstiden be- träffande
            författarrätten till sådana litterära verk, som tillkommit före
            den 1 januari 1920.
          </p>
          <p xml:id="i-UpJLiBWctLtjVsFjN97pcC">
            Lagen den 30 maj 1919 om rätt till litterära och musikaliska
            verk, som återger de gällande reglerna i Sverige på författarrättens
            område, genomför en enhetlig skyddstid för de litterära och musikaliska
            verk, vilka utgivits efter den 1 januari 1920, då lagen trädde
            i kraft. Tidigare gällde lagen den 10 augusti 1877 angående äganderätt
            till skrift. Enligt denna lag, i den lydelse den hade mot slutet
            av sin giltighetstid, ägde författarens rättsinne- havare ensamrätt
            att mångfaldiga skrift genom tryck och fotokemiskt för- farande
            tills femtio och att uppföra dramatiskt eller musikaliskt-dramatiskt
            arbete med utstyrsel för skådebanan tills trettio år förflutit
            från författarens död. Nu stadgade man, att både rätten att mångfaldiga
            ett verk samt rätten att uppföra det för skådebanan skulle gälla
            till utgången av trettionde året efter författarens död. Denna
            tidslängd skulle vara bestämmande även för de övriga befogenheter
            — delvis förefintliga i äldre lagstiftning, delvis nyin- förda
            genom 1919 års lagstiftning — som genom den nya lagen medgavs
            för- fattaren. I fråga om verk, som utgivits innan den nya lagen
            trädde i kraft, genomförde man åter icke den enhetliga skyddstiden.
            Man ansåg sig icke genom den nya lagen kunna minska det författarrättsliga
            skydd, som den äldre lagstiftningen gav, men ville icke låta den
            femtioåriga skyddstiden gälla även i sådana hänseenden, i vilka
            den icke genomförts av den äldre rätten. I följd härav varar beträffande
            före den 1 januari 1920 utgivna verk författarens ensamrätt att
            mångfaldiga sitt verk tills femtio år förflutit efter hans död,
            men författarrätten utslocknar redan trettio år efter författarens
            död t. ex. i fråga om verkets bearbetande för och framförande
            genom filmen, dess före- dragande offentligen och dess utsändande
            genom radio. Vid samma tidpunkt utslocknar även författarrätten
            till verk, som utgivits före den 1 januari 1920, i vad den gäller
            rätten att utföra musikaliskt och uppföra dramatiskt eller mimiskt
            verk. Frågan om den längd, skyddstiden lämpligen bör hava, är
            en av de mest omstridda i författarrättslagstiftningen. Å ena
            sidan står författarens in- tresse av att för sig och sina efterkommande
            erhålla ekonomisk vinning av det han skapat, å andra sidan samhällets
            intresse av att det andliga arbetets skatter i största utsträckning
            komma alla till godo. Detta sistnämnda in- tresse gör sig starkare
            gällande allteftersom i författarrätten införas flera be- fogenheter.
            Det var mindre starkt, då författarrätten i huvudsak endast om-
            fattade skydd mot eftertryck, än då den innefattar ensamrätt att
            föredraga verket offentligen, att överföra det på mekaniskt instrument
            (t. ex. på en
          </p>
          <pb facs="riksdagen-motions-pdf/data/1942/mot_1942__fk__173/mot_1942__fk__173-002.pdf"/>
          <fw xml:id="i-BiibNkf9HfEUkgVWvhpp9y">
            10 Motioner i Första kammaren, Nr 173.
          </fw>
          <p xml:id="i-52PNqXgtzzZ1ScBYvPBFAJ">
            grammofonplatta), att utsända det genom radio o. s. v. I den
            utländska ut- vecklingen har emellertid författarens intresse
            vunnit stora segrar. De ojäm- förligt flesta stater äga en skyddstid
            på femtio år från författarens död — under det senaste årtiondet
            ha Tyskland, Österrike och Bulgarien genomfört femtioårig skyddstid
            — och endast Sverige, Schweiz och en balkanstat ha nu bland de
            europeiska stater, som tillhöra bernerkonventionen, en skyddstid
            på trettio år. Hänsyn till likformighet inom Bernunionen och särskilt
            till likformighet med lagstiftningen inom de övriga nordiska länderna
            utgöra starka skäl även för Sverige att införa den femtioåriga
            skyddstiden. Två förutsättningar härför böra emellertid vara oundgängliga.
            Det finnes anledning att här betona dem. Det skydd, som anordnas,
            bör icke få den gestaltning, att det lägger oskäliga band på samhällets
            intressen. En förlängning av skyddstiden bör t. ex. icke ske så,
            att även i fråga om den tid, varmed skyddet förlängts, inne- havare
            av radioapparater kunna begå brott, med straff och skadeståndsskyl-
            dighet, om de låta vad radioapparaterna återgiva höras av en samling
            personer, som kan rubriceras såsom allmänhet. Den ekonomiska vinningen
            av den långa skyddstiden bör verkligen fullt komma författaren
            och hans efterkommande till godo. Det har ofta påpekats att om
            författaren under sin livstid avhänder sig sin författarrätt för
            hela den tid, denna varar, han icke får nämnvärt mera i ersättning
            för författarrätten, om den räcker i femtio än om den varar i
            trettio år efter författarens död. Redan med hänsyn till omöjligheten
            att beräkna, huru allmänhetens smak kommer att ställa sig sedan
            trettio år förflutit efter författarens död, torde en förläggare
            icke vara benägen att betala någon avsevärd summa för för- fattarrätten
            i den mån den avser längre tid framåt än trettio år efter för-
            fattarens död. Varken författaren eller hans efterkommande få
            då gagn av att författarskyddet sträcker sig så långt framåt,
            trots att allmänheten får under- kasta sig inskränkningar i möjligheten
            att tillgodogöra sig författarens verk. Den ende, som har fördel
            av den långa skyddstiden, blir förlagsfirman, som gör en icke
            på förhand kalkylerad vinst. För att belysa vad nu sagts behöver
            endast en hänvisning ske till en episod 1 författarrättens historia.
            År 1841 bragtes inför det engelska parlamentet ett lagförslag
            att för- fattarskyddet skulle utsträckas till sextio år efter
            författarens död. Till för- mån för förslaget gjordes gällande,
            att Miltons dotterdotter fått leva i misär i London, så att Garrick,
            som då ägde Drury-Laneteatern, såg sig föranlåten att giva henne
            en recett, till vilken Johnson skrev en prolog och under vilken
            publiken samlade in några hundra pund. Var det riktigt, frågade
            man, att hon i denna allmoseform skulle få en liten del av vad
            som endast var en sam- hällets skuld? Lagförslaget föll emellertid
            efter ett anförande av Macaulay. Han erinrade, att vid mitten
            av 1700-talet författarskyddet i England gällde för all framtid.
            Vid samma tid som Miltons dotterdotter begärde understöd, ägdes
            rätten till Miltons verk av den engelska förläggaren Tonson. Några
            månader efter recetten på Garricks teater begärde Tonson hos Court
            of
          </p>
          <pb facs="riksdagen-motions-pdf/data/1942/mot_1942__fk__173/mot_1942__fk__173-003.pdf"/>
          <fw xml:id="i-7wf5m7nBvYLkcgPnMNSt2q">
            Motioner i Första kammaren, Nr 173. 11
          </fw>
          <p xml:id="i-BTxfPSrbMh3SuvykF1bmHJ">
            chancery att inskridande skulle ske mot en bokhandlare, som salufört
            en billig upplaga av Paradise lost, och hans begäran bifölls.
            »Här», sade Macaulay, »ha vi en utmärkt illustration till verkan
            av en lång författarrätt. Miltons verk äro en enda förläggares
            egendom. Var och en, som önskar äga dem, måste köpa dem i Tonsons
            bod och till Tonsons pris. Var och en, som för- söker att sälja
            billigare än Tonson, träffas av lagliga åtgärder. — Och vilken
            är situationen för den enda person, för vilken vi kunna antaga
            att författaren, som samhället skyddat med sådan kostnad, över
            huvud var intresserad? Hon har bragts ner till ytterligt armod.
            Till Miltons arbete finnes monopol. Miltons dotterdotter hungrar.»
            (Speeches of lord Macaulay, corrected by himself, London 1877,
            sid. 109 ff.) En utsträckning av skyddstiden bör uppenbarligen
            kombineras med in- förande av nya bestämmelser med syfte att inskränka
            författarens dispositions- rätt över författarrätten, för att
            därigenom tillförsäkra hans efterkommande vinsten av denna rätt.
            Förebilder till sådana regler har man i utländska lagar.!) Jämlikt
            kungligt bemyndigande tillkallade under hösten 1938 statsrådet
            och chefen för justitiedepartementet särskilda sakkunniga för
            utredning an- gående reformer på auktorrättens och därmed sammanhängande
            immateriella rättigheters område. Som mål för arbetet ställdes
            att vinna utredning om möjligheterna till en gemensam nordisk
            lagstiftning inom denna del av de andliga rättigheternas område.
            Vissa förberedande arbeten hade redan verk- ställts av särskilt
            tillkallad sakkunnig och det fortsatta arbetet borde nu lämp-
            ligen omfatta en allsidig utredning angående de andliga rättigheter,
            som i detta sammanhang borde regleras av lagstiftningen. De sakkunniga
            började även sitt arbete men i riksdagsberättelsen 1941 meddelades
            att på grund av de utomordentliga händelser, som inträffat i Finland,
            Danmark och Norge, kommittén icke kunnat bedriva något nordiskt
            samarbete under år 1940 och att även i övrigt kommitténs verksamhet
            i huvudsak måst ligga nere under året. Riksdagsberättelsen 1942
            ger vid handen att, sedan förutsättningar upp- stått att fortsätta
            det gemensamma lagstiftningsarbetet, kommittén den 1 mars 1941
            upptog sin verksamhet men att efter den 1 juli 1941 kommitténs
            arbete i huvudsak måst ligga nere. Det torde icke kunna dragas
            i tvivel, att frågan om författarrättens ut- sträckning till tiden
            och de förutsättningar, under vilka detta bör ske, skulle blivit
            en av de punkter, å vilka kommitténs arbete skulle sättas in.
            Redan att kommittén skulle utreda möjligheterna till en gemensam
            nordisk lagstiftning inom auktorsrättens område ger vid handen,
            att skyddstidens längd måste bliva föremål för debatt. Att kommitténs
            arbete nu hart när helt har avbrutits
          </p>
          <p xml:id="i-GEuWgrpj969xd28FrQoQgB">
            1) Inför den schweiziska förbundsförsamlingen framlades 1940
            förslag om införande av en skyddstid för litterära och musikaliska
            verk av femtio år från författarens död men avgörande om detta
            förslag har ännu icke ägt rum. Anledningen till uppskovet är önskan
            att tillgodose nu nämnda synpunkt. Se Amtliches stenographisches
            Bulletin der Bundes- versammlung, 1940, sid. 555.
          </p>
          <pb facs="riksdagen-motions-pdf/data/1942/mot_1942__fk__173/mot_1942__fk__173-004.pdf"/>
          <fw xml:id="i-VYMtFMK1E5YDSqqeSDkVqw">
            I2 Motioner i Första kammaren, Nr 173.
          </fw>
          <p xml:id="i-UhhTB31r6ECrK6SqaRecEb">
            tvingar fram ett ståndpunkttagande till ett särskilt spörsmål
            i fråga om skyddstidens längd. I slutet av år 1941 ingåvo August
            Strindbergs arvingar till Kungl. Maj:t en skrivelse med anhållan
            om erforderliga åtgärder för genomförandet av en lag- ändring,
            varigenom uppföranderätten till dramatiska arbeten och rätten
            att mångfaldiga skrift, som utkommit före den 1 januari 1920,
            helt likställdes och sålunda uppföranderätten fastsloges att gälla
            intill utgången av femtionde året efter det, under vilket författaren
            avlidit. I sin motivering erinrade skri- velsens undertecknare,
            att trettioårsdagen av August Strindbergs bortgång in. träffar
            1942 och att uppföranderätten till hans skådespel därför blir
            fri med utgången av år 1942, under det att förlagsrätten till
            Strindbergs verk tillhör hans rättsinnehavare intill utgången
            av år 1962. Arvingarna anförde vidare, att de befinna sig i sådana
            ekonomiska omständigheter, att de äro i allra högsta grad beroende
            av de inkomster, de kunna erhålla genom uppförande- rätten till
            August Strindbergs dramatiska arbeten, samt tillade, att deras
            in- komster av den Strindbergska litterära kvarlåtenskapen till
            allra största delen härröra sig från nämnda uppföranderätt. Synnerligen
            starka skäl tala för ett tillmötesgående av denna framställ- ning.
            Här är det fråga om en av Sveriges största författare, vars arbeten
            till- fört och kommer att tillföra det svenska samhället utomordentliga
            värden. I förhållande till dessa värden är beviljandet av några
            års utsträckt skyddstid för uppföranderätten till Strindbergs
            sceniska verk att betrakta som en obe- tydlighet. Här vet man
            dessutom att författarens närmaste anhöriga både be- höva det
            ekonomiska stöd, som en förlängd rätt skulle innebära, och även
            att detta stöd skulle i full utsträckning komma just dem tillgodo.
            Deras begäran innebär blott att den svenska staten skall ge dem
            samma ställning som de skulle haft enligt lagstiftningen i nästan
            alla europeiska stater. Till slut är det yttre omständigheter
            som åstadkommit att man icke haft möjlighet att efter sedvanlig
            utredning taga ställning till hela den stora lagfråga, som ligger
            bakom. Ett bifall till arvingarnas begäran kan även motiveras
            med allmänna syn- punkter. Ett bland de viktigaste problemen för
            en ny författarrättslig lagstiftning blir att söka skydda de ideella
            intressen, som äro knutna vid ett litterärt och musikaliskt verk.
            Det gäller att tillse att icke efter författarrättens upp- hörande
            bearbetningar äga rum från personer, vilka i själva verket förvanska
            verket. Den danska lagen den 26 april 1933 om författarrätt och
            konstnärsrätt ger i 9 8 staten befogenhet att redan efter författarens
            död inskrida mot för- vanskning, beskärning eller annan ändring
            av ett litterärt verk, om därigenom dess värde skulle väsentligen
            minskas (inskridande kan ske mot ändring »deer maa anses at vere
            en vaesentlig Forringelse af» författarens verk). Denna befogenhet
            upphör icke när författarrätten upphör. Ur denna synpunkt är det
            — såsom Sveriges författarförening särskilt understrukit i en
            skrivelse, i vilken den livligt tillstyrkt de Strindbergska arvingarnas
            begäran — olämp-
          </p>
          <pb facs="riksdagen-motions-pdf/data/1942/mot_1942__fk__173/mot_1942__fk__173-005.pdf"/>
          <fw xml:id="i-S9HT1SQ1cydCCmRhRq4979">
            Motioner i Första kammaren, Nr 173. 13
          </fw>
          <p xml:id="i-H1KiuD12x75jLp2crt7U4h">
            ligt att Strindbergs arbeten efter år 1942 i viktiga hänseenden
            icke längre lyda under författarrättsliga regler. Man kan mycket
            snart få se underhaltiga bearbetningar för filmen av t. ex. Röda
            rummet och Hemsöborna. Om arvingarnas begäran skall bifallas,
            måste beslut fattas redan vid inne- varande riksdag. Då nästa
            riksdag sammanträder, är eljest uppföranderätten till Strindbergs
            arbeten fri och någon helt ny skyddstid kan man ej gärna skapa.
            Den form, i vilken ett bifall skulle kunna tänkas, torde kunna
            hämtas från den österrikiska lagstiftningen. I Österrike stod
            frågan om införande av den femtioåriga skyddstiden i stället för
            den trettioåriga på dagordningen i slutet av 1920-talet. För Österrike
            var det emellertid otillfredsställande, om den femtioåriga skyddstiden,
            vars införande stod i samband med förhand- lingar med Tyskland,
            skulle träda i kraft först sedan den 1 januari 1930 skydds- tiden
            för Johan Strauss' verk utgått, och i följd därav beslöt man genom
            lag den 19 december 1929 att till den 31 december 1931 förlänga
            skyddstiden för de litterära och konstnärliga verk, till vilka
            författarrätten eljest skulle upphört den 31 december 1929 och
            den 31 december 1930. I analogi med denna öster- rikiska lag skulle
            en svensk lag med provisorisk karaktär kunna utfärdas, att skyddstiden
            för de litterära verk (om andra verk är icke fråga), vilka till-
            kommit före den 1 januari 1920, i fråga om annat skydd än för
            mångfaldigande förlängdes under en tidsperiod, under vilken man
            kan förutsätta att utred- ningen om omgestaltning av auktorsrätten
            skall kunna hinna avslutas. Denna tid torde emellertid icke böra
            tillmätas alltför knappt, förslagsvis 5 år. En dylik lagstiftning
            skulle innebära ett bifall till arvingarnas begäran utan att man
            därför på något sätt bundit sig vid bedömningen av de förslag,
            som kuhna framställas av auktorsrättsutredningen. Några olägenheter
            av en dylik lag — vars motivering ligger i de utomordentliga omständigheterna
            — torde icke kunna uppstå. På grund av vad jag nu anfört får jag
            hemställa,
          </p>
          <p xml:id="i-DT8EC8WvVwPK2qiZzw47kS">
            att riksdagen ville för sin del antaga följande
          </p>
          <p xml:id="i-8pkz4YZkKbg3ndizdrLNFX">
            Förslag till Lag om tillägg till lagen den 30 maj 1919 (nr 381)
            om rätt till litterära och musikaliska verk.
          </p>
          <p xml:id="i-L5GbR7RjahD4xKXxhpucK7">
            Härigenom förordnas som följer.
          </p>
          <p xml:id="i-JDZe7mSVe7EzRTPohUMMR7">
            S 1. Författare till skrift tillerkänd befogenhet, som jämlikt
            lagen den 30 maj 1930 om rätt till litterära och musikaliska verk
            skall gälla intill utgången av något av åren 1942—1946, skall
            vara gällande intill utgången av år 1947, dock högst intill utgången
            av femtionde året efter det, under vilket författaren avlidit.
          </p>
          <pb facs="riksdagen-motions-pdf/data/1942/mot_1942__fk__173/mot_1942__fk__173-006.pdf"/>
          <fw xml:id="i-63kGtJCc2MDcHeRan3CQVo">
            14 Motioner i Första kammaren, Nr 173.
          </fw>
          <p xml:id="i-A6W2G2b1bRuZDiwCAPRYgK">
            &amp; 2. Överlåtelse av författarrätten eller däri ingående befogenhet,
            som ägt rum före den 1 juli 1942, skall icke anses omfatta även
            tid, med vilken genom denna lag skyddet för befogenheten för-
            länges.
          </p>
          <p xml:id="i-7VzKcPfLpvKiEXwzDqcXbV">
            Denna lag träder 1 kraft den 1 juli 1942. Stockholm den 24 januari
            1942.
          </p>
          <p xml:id="i-5atreydwGxh8m2joskfHat">
            Åke Holmbäck.
          </p>
        </div>
      </div>
    </body>
  </text>
</TEI>
