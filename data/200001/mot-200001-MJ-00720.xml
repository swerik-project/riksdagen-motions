<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0720/mot_200001_MJ_0720-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2000/01 mnr: MJ720 pnr: m228
          </p>
          <p>
            Motion till riksdagen 2000/01:MJ720
          </p>
          <p>
            av Catharina Elmsäter-Svärd (m)
          </p>
          <p>
            Äganderätten och miljöbalken
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen lägger fram förslag till sådan
            ändring av miljöbalken att den allmänna hänsynsregeln, stoppregeln
            och lokaliseringsregeln inte tillämpas på jord- och skogsbruket
            inom ramen för pågående markanvändning. 2. Riksdagen begär att
            regeringen lägger fram förslag till sådan ändring av lagstiftningen
            att markägaren får rätt att säga nej till verksamheten utifrån
            äganderättens intresse. 3. Riksdagen tillkännager för regeringen
            som sin mening vad i motionen anförs om att reglerna för rätten
            att ta ut miljösanktionsavgift måste ses över.
          </p>
          <p>
            Miljöbalken strider mot grundlagen
          </p>
          <p>
            Vi har en nyligen instiftad miljöbalk som strider mot grundlagen.
            I samband med miljöbalksarbetet aktualiserades frågan om skyddet
            för äganderätten. Trots att Lagrådet påtalade att balkförslaget
            stred mot äganderättens grundlagsskydd, beslutade riksdagsmajoriteten
            att anta balkförslaget på nämnda punkt. Det privata ägandet är
            en viktig hörnsten i det demokratiska systemet. Därför krävs ett
            starkare grundlagsskydd för detta ägande. Konflikten mellan äganderättsskyddet
            och miljöbalken berör i stor utsträckning de areella näringarna,
            med urholkat äganderättsskydd som följd. Tillämpningen — av allmänna
            = hänsynsregeln, stoppregeln — och lokaliseringsregeln kan medföra
            intrång i pågående markanvändning utan att ersättning utgår. Detta
            är inte rimligt. Miljöbalken måste omarbetas så att allmänna hänsynsregeln,
            stoppregeln och lokaliseringsregeln inte tillämpas på jord- och
            skogsbruket inom ramen för pågående markanvändning. Ett annat
            problem ur äganderättssynpunkt gäller den lagreglerade tillämpningen
            av allemansrätten vad beträffar verksamhet på annans mark. Det
            naturliga är att kommersiell eller liknande verksamhet på privat
            mark
          </p>
          <pb facs="riksdagen-motions-pdf/data/200001/mot_200001_MJ_0720/mot_200001_MJ_0720-0002.pdf"/>
          <p>
            2000/01:MJ720
          </p>
          <p>
            19
          </p>
          <p>
            alltid skall kräva markägarens tillstånd. Lagen är orimlig på
            den punkten, då det är länsstyrelsen som skall pröva verksamheten
            ur miljösynpunkt, men markägaren skall inte ha möjlighet att säga
            nej ur äganderättssynpunkt. Lagen måste ändras så att markägaren
            får rätt att säga nej till verksamheten utifrån äganderättens
            intresse. Moderata Samlingspartiet var positivt till beslutet
            om miljösanktionsavgift, men påtalade felaktigheten i att avgiften
            skulle kunna tas ut innan ett överklagande avgjorts. Det visar
            sig nu vid tillämpningen av miljösanktionsavgiften att vissa kommuner
            driver denna möjlighet orimligt långt. Så kan t.ex. en kommun,
            utan att påminna vederbörande, kräva en näringsidkare på flera
            tusen kronor i miljösanktionsavgift bara därför att vederbörande
            förbisett att lämna in en årlig miljörapport i tid. Det minsta
            man kan begära är att näringsidkaren får en påminnelse och därefter
            möjlighet att fullgöra sin skyldighet innan någon miljösanktionsavgift
            krävs ut. Reglerna för rätten att ta ut miljösanktionsavgift måste
            ses över.
          </p>
          <p>
            Stockholm den 26 september 2000
          </p>
          <p>
            Catharina Elmsäter-Svärd (m)
          </p>
        </div>
      </div>
    </body>
  </text>
</TEI>
