<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SkU-00244">
  <teiHeader>
    <fileDesc>
      <titleStmt>
        <title>Åkerinäringens konkurrensvillkor</title>
        <author corresp="i-LxsP75BKS1JijkM9qnLfyY">av Christel Anderberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åkerinäringens konkurrensvillkor</title>
          <idno type="rdwebb">GP02Sk244</idno>
          <rs type="number">Sk244</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GP02Sk244/text</ref>
          <ref type="dokument_url_html">http://data.riksdagen.se/dokument/GP02Sk244</ref>
          <ref type="dokumentstatus_url_xml">http://data.riksdagen.se/dokumentstatus/GP02Sk244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LxsP75BKS1JijkM9qnLfyY</idno>
            <name>Christel Anderberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-So9VtVa7qpywgqMD57wxZx" type="signed"/>
        <correspContext corresp="i-So9VtVa7qpywgqMD57wxZx">
          <note type="signatory" corresp="i-LxsP75BKS1JijkM9qnLfyY"/>
        </correspContext>
        <correspAction xml:id="i-PQJ3RpuZqU8LFFjJ4n4WtB" type="referral">
          <date when="2001-10-11"/>
        </correspAction>
        <correspAction xml:id="i-16QuQ9sHrK4xBww8ejMRSH" type="dismissal">
          <date when="2001-10-11"/>
        </correspAction>
        <correspAction xml:id="i-Y2qZ8no8YaanUnp6yDegUk" type="termination">
          <date when="2001-10-05"/>
        </correspAction>
        <correspAction xml:id="i-QtaNL79RNSWDE6WMLcSG8G" type="submission">
          <date when="2001-10-05"/>
        </correspAction>
        <correspAction xml:id="i-6Q3GQvZJsrygeiieTHKXCj" type="numbering">
          <date when="2001-10-05"/>
        </correspAction>
        <correspAction xml:id="i-Fr21eHutqXWVeZ55zJSNdC" type="proposed_referral">
          <date when="2001-10-05"/>
        </correspAction>
        <correspAction xml:id="i-SwgTysADyhKQku6XstLXs4" type="committee_proposal">
          <date when="2001-10-05"/>
        </correspAction>
        <correspAction xml:id="i-3AkJLhRxAqeayK88GEZtD4" type="reviewing">
          <date when="2001-10-05"/>
        </correspAction>
        <correspAction xml:id="i-xKMXHxRuUvR5WiusHSsxC" type="registration">
          <date when="2001-10-05"/>
        </correspAction>
        <correspAction xml:id="i-4WbaVSqWCXk9o2L8xaKkXQ" type="assigned"/>
        <correspContext corresp="i-4WbaVSqWCXk9o2L8xaKkXQ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Sk_0244/mot_200102_Sk_0244-0001.pdf"/>
      <div xml:id="i-9PHHq9qJpwfyHY7eGLjwht" type="motHeader">
        <div xml:id="i-VtLhZCthsyEi8JWvmXWwVx" type="motTitle"/>
        <div xml:id="i-3vWpUeiGX9R6hfN18vLbbK" type="motSubmissionInfo"/>
      </div>
      <div xml:id="i-9UNWs9nwK45sc1Wp5UEVsH" type="motBody">
        <div xml:id="i-3BzfZM9dV13JYVfe7jxetK">
          <p xml:id="i-6eSKaE7gqQ2Tt6MXDw1fHf">
            2001/02 mnr: Sk244 pnr: m1282
          </p>
          <p xml:id="i-S2DPovZ37me2eqzwD5kyRH">
            Motion till riksdagen 2001/02:Sk244
          </p>
          <p xml:id="i-9mQpz4VhfRm2eYpV5kecqM">
            av Christel Anderberg (m)
          </p>
          <p xml:id="i-5tkmRBFUDhqwz5je1nUXXx">
            Åkerinäringens konkurrensvillkor
          </p>
          <p xml:id="i-BSQ1j5eoLFDDLjqVjmJcY3">
            Förslag till riksdagsbeslut
          </p>
          <p xml:id="i-WBig1ZEwAFivAmV2H1tg5D">
            Riksdagen tillkännager för regeringen som sin mening vad i motionen
            anförs om en översyn av åkerinäringens skatte- och avgiftssystem
            i syfte att sänka kostnaderna till en internationellt konkurrenskraftig
            nivå.
          </p>
          <p xml:id="i-QkvErwhg66wyBivDR3UvAT">
            Inledning
          </p>
          <p xml:id="i-Fo7tEAQzUyF7j7QjgzD98U">
            En effektiv och miljövänlig åkerinäring är viktig för landet.
            Höga skatter på fordon och dieselbränsle och högre personalkostnader
            för svenska åkare innebär stora konkurrensnackdelar gentemot många
            andra europeiska åkerier. Sverige har en av Europas äldsta lastbilsflottor
            och den fasta fordonskostnaden är näst högst i Europa. Dieselkostnaden
            inklusive skatt är en av de högsta. Det är uppenbart att åkerinäringen
            inte längre kan bära den tunga bördan med ca 20 procent högre
            kostnader än i konkurrentländerna. Den 1 juli 1998 infördes fritt
            s.k. cabotage i Europa. Detta innebär att utländska buss- och
            lastbilsflottor fritt kan konkurrera i hela Europa. Konkurrensen
            måste dock ske på lika villkor. Som det är i dag är risken uppenbar
            att svenska åkerier, med sina högre löne- och skattekostnader
            samt strängare miljökrav, förlorar uppdrag. Detta leder i sin
            tur till att åkerier lägger ned, går i konkurs eller i vissa fall
            flaggar ut till andra länder som en sista åtgärd för att överleva.
            Konsekvenserna av detta blir, förutom en försvagning av svenskt
            näringsliv, att miljön påverkas negativt. Den avgjort viktigaste
            frågan för åkerinäringen är sänkta skatter. Bränslekostnaderna
            och löneskatterna måste sänkas för att svensk åkerinäring skall
            kunna konkurrera med utländska företag. En annan viktig åtgärd
            är att sänka fordonsbeskattningen till EU:s miniminivå för de
            fordonskombinationer som inte har denna nivå på skatt i dag.
          </p>
          <pb facs="riksdagen-motions-pdf/data/200102/mot_200102_Sk_0244/mot_200102_Sk_0244-0002.pdf"/>
          <p xml:id="i-7nFmb1gFEgJFBsrefnRmPA">
            2001/02:Sk244
          </p>
          <p xml:id="i-UsAjpsfthPKoBJp21am5W">
            Den svenska åkerinäringen är miljömedveten
          </p>
          <p xml:id="i-Y3vJr2uQwH8CR9FVVJbGVk">
            Under en lång rad av år har Svenska åkeriförbundet och svensk
            åkerinäring arbetat för att dra sitt strå till stacken för en
            renare miljö. Redan 1995 antog Svenska åkeriförbundet en miljöpolicy
            som innebär att angelägna miljömål skall nås och att arbetet skall
            utgå från den internationella miljöstandarden ISO 14001. I mitt
            hemlän Dalarna, har vi ett flertal duktiga åkerier och transportföretag
            som ligger i täten i landet i miljö- och trafiksäkerhetsarbetet,
            bl.a. Maserfrakt i Borlänge, Börje Liljedal Åkeri AB i Mora och
            DalaNorrFrakt i Särna/Idre. Även i övriga landet pågår arbete
            på bredden och inom många företag. Trots att svenska företag är
            effektiva och håller hög kvalitets- och miljöstandard i internationella
            jämförelser är kostnadsskillnaderna för stora för att transportköparna
            skall se svenska åkerier som ett förstahandsval. Det är en märklig
            politik att ständigt straffa en näring som arbetar målmedvetet
            med att minska sin miljöpåverkan. Resultatet av höjda kostnader
            på svensk åkerinäring blir dels att godset flyttar över till utländska
            åkerier som ofta har sämre miljöprestanda och en betydligt sämre
            diesel (svensk miljöklass 1- diesel är världens renaste diesel
            ), dels att kostnadsläget för inhemska råvaror — exempelvis Dalarnas
            skogsråvara — och industriprodukter minskar vårt näringslivs internationella
            konkurrenskraft. Dessutom ökar i slutändan de inhemska konsumentpriserna.
          </p>
          <p xml:id="i-4FXbzFXoNnSk1FWHTbDv69">
            Från ord till handling
          </p>
          <p xml:id="i-Qw2K4958pcvPNJ1s71Qpx3">
            Regeringen har själv presenterat ett program för svensk åkerinäring
            som är fullt av fina ord och uttrycker förståelse för svensk åkerinärings
            betydelse och utsatta konkurrenssituation. Men som så ofta annars
            har det bara stannat vid tomt prat. Det är nu dags för regeringen
            att gå från ord till handling när det gäller den svenska åkerinäringens
            konkurrenssituation. Kostnadsryggsäcken måste lättas. En rad åtgärder
            behöver vidtas som lindrar kostnadsbördan för svensk åkerinäring.
            Det handlar om sänkta arbetsgivaravgifter, sänkt diesel- och fordonsskatt
            samt översyn av det regelverk som omgärdar svensk åkerinäring.
            Exempelvis måste sanktionsmöjligheterna mot oseriösa utländska
            åkerier omgående förstärkas. Regeringen bör skyndsamt återkomma
            till riksdagen med förslag om förbättrade villkor för svensk åkerinäring
            i enlighet med det ovan anförda. Därigenom kan jobben inom näringen
            räddas och skatteintäkterna behållas. Även belastningen på miljön
            kan förväntas minska om utländska åkare väljer svensk diesel under
            transporter här i landet i stället för att som nu fylla fordonen
            med den från miljösynpunkt sämre utländska kvaliteten innan transporten
            påbörjas.
          </p>
          <pb facs="riksdagen-motions-pdf/data/200102/mot_200102_Sk_0244/mot_200102_Sk_0244-0003.pdf"/>
          <p xml:id="i-Y9PMVq1bD4JXtHdrwU2BXQ">
            2000/01:c999
          </p>
          <p xml:id="i-TBpVoke2ymfaDeRM4VX6YD" type="date">
            Stockholm den 25 september 2001
          </p>
          <div xml:id="i-5nBoNmjuQjFz5cGEc5MNPn" type="signatureBlock">
            <p xml:id="i-2V6V774taVLcdKecutoN3N" who="i-LxsP75BKS1JijkM9qnLfyY" type="signature">
              Christel Anderberg (m)
            </p>
          </div>
        </div>
      </div>
    </body>
  </text>
</TEI>
