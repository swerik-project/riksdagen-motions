<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00484">
  <teiHeader>
    <fileDesc>
      <titleStmt>
        <title>Ett nytt regelverk för hem för vård och boende (HVB) som drivs i vinstsyfte</title>
        <author corresp="i-4f2bAEUboRxqAf7W8Ybmzm">av Lena Sommestad (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nytt regelverk för hem för vård och boende (HVB) som drivs i vinstsyfte</title>
          <idno type="rdwebb">H102So484</idno>
          <rs type="number">So484</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So484/text</ref>
          <ref type="dokument_url_html">http://data.riksdagen.se/dokument/H102So484</ref>
          <ref type="dokumentstatus_url_xml">http://data.riksdagen.se/dokumentstatus/H102So484</ref>
          <ref type="doc">http://data.riksdagen.se/fil/05FA3DC9-A86C-432F-9EDC-ACBB8989DD57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4f2bAEUboRxqAf7W8Ybmzm</idno>
            <name>Lena Sommestad</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TNkaBeKLQBHYPzWeD4jJtx" type="signed"/>
        <correspContext corresp="i-TNkaBeKLQBHYPzWeD4jJtx">
          <note type="signatory" corresp="i-4f2bAEUboRxqAf7W8Ybmzm"/>
        </correspContext>
        <correspAction xml:id="i-4a7XfbRJVNTHJPnyUz5xp3" type="numbering">
          <date when="2013-10-07"/>
        </correspAction>
        <correspAction xml:id="i-SEcnDrFMJJLVuwuXJez9SD" type="submission">
          <date when="2013-10-03"/>
        </correspAction>
        <correspAction xml:id="i-VgoQUM7MtJU5S1yikDDoFD" type="transfer">
          <date when="2013-10-02"/>
        </correspAction>
        <correspAction xml:id="i-EdzubpH1EMoJv3fY3eT2tr" type="assigned"/>
        <correspContext corresp="i-EdzubpH1EMoJv3fY3eT2tr">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NE4niQgVNiSdxtCH6SY9ZX">
            Förslag till riksdagsbeslut
          </head>
          <p xml:id="i-KUEytxNYTW1LNjy4ivddHJ">
            Riksdagen tillkännager för regeringen som sin mening vad som
            anförs i motionen om att utveckla ett nytt regelverk för att säkerställa
            kvalitet och likvärdighet i hem för vård och boende (HVB) som
            drivs med vinstsyfte.
          </p>
        </div>
        <div type="motContent">
          <head xml:id="i-Y8oyaqmNTTXo62a7QwTpcS" type="h1">
            Motivering
          </head>
          <p xml:id="i-WGRoLsC96FBKx1X5A8PT6w">
            Under de senaste 20 åren har HVB, hem för vård och boende, blivit
            en allt viktigare del av svensk barn- och ungdomsvård. Samtidigt
            har andelen privata huvudmän i HVB-vården ökat markant. 1990 var
            knappt 20 procent av personalen i svensk HVB-vård anställd av
            en privat huvudman, enligt Stefan Wiklund (Konkurrensens konsekvenser,
            2011). I början av 2000-talet var andelen privatanställda 45 procent.
            Flertalet privatanställda arbetade för huvudmän som drev sin verksamhet
            med vinstsyfte.
          </p>
          <p xml:id="i-RHQQPRDPdG6am1UjGWFiqQ">
            Den allt större dominansen av privata, vinstdrivna hem för vård
            och boende har väckt debatt, av flera skäl. En första central
            fråga har handlat om själva institutionsvården som behandlingsform,
            oavsett om den drivs privat eller offentligt. Ett flertal offentliga
            utredningar har förespråkat familjehemsvård framför institutionsvård.
          </p>
          <p xml:id="i-GoiWDiUiu8m4VnT4XYMabr">
            Debatten har också handlat om de missförhållanden och kvalitetsbrister
            som har upptäckts på många hem för vård och boende. Vid hälften
            av landets vårdboenden för unga saknar personalen tillräcklig
            kompetens, enligt Socialstyrelsen. År 2012 hade vart femte vårdboende
            så stora brister att Socialstyrelsen krävde åtgärder. Ett exempel
            på den typ av allvarliga missförhållanden som förekommer i svensk
            HVB-vård uppmärksammades under våren 2013 vid det privata vårdboendet
            Järlebo utanför Uppsala. Enligt Socialstyrelsen har bemanningen
            på Järlebo varit så dålig att något egentligt behandlingsarbete
            inte har kunnat bedrivas. Personalen har vittnat om våld, hot
            och ensamarbete. Järlebo ägs av den vinstdrivande Frösundakoncernen,
            Frösunda Holdco AB, som i sin tur ägs av riskkapitalbolaget HG
            Capital Trusts. Frösundakoncernen rapporterade i sin årsredovisning
            2011 en ackumulerad vinst på 230 miljoner, enligt Upsala Nya Tidning.
            Mot bakgrund av detta exempel finns det skäl att fråga vad stat
            och kommun kan göra för att förhindra att stora vinstuttag i vårdkoncerner
            inte går ut över kvaliteten i HVB-vården.
          </p>
          <p xml:id="i-53LBqfF9yhGPiPnFvw5Caa">
            Ett ytterligare, mer principiellt problem, som har lyfts av forskaren
            Stefan Wiklund, handlar om unga klienters ställning i skärningspunkten
            mellan kommunens socialtjänst och en konkurrensutsatt vårdhemsmarknad.
            De ungdomar som hänvisas till privata, vinstdrivna vårdboenden
            är i regel resurssvaga och befinner sig i en underordnad ställning
            i förhållande till socialtjänsten. Många saknar vårdnadshavare
            som kan företräda deras intressen. För dessa ungdomar har den
            ökade privatiseringen av barn- och ungdomsvården inte betytt ökad
            valfrihet. De har mycket begränsade möjligheter att själva välja
            på vilket vårdhem de vill bo. På samma sätt har de begränsade
            möjligheter att välja bort HVB som inte fungerar väl. Stefan Wiklund
            påpekar att de kontrollerande aspekterna i all barn- och ungdomsvård
            är starka, även när insatserna som inom HVB-vård förmedlas med
            de berördas samtycke. Det finns en gråzon mellan tvång och frivillighet,
            eftersom många ungdomar kan känna sig pressade att acceptera vård
            på frivillig grund för att undvika tvångsvård. Sammantaget finns
            det skäl att ställa frågan om det finns tillräckliga garantier
            för ungdomars trygghet och rättssäkerhet i HVB-verksamhet, mot
            bakgrund av den utsatta och underordnade ställning som ungdomar
            i denna verksamhet har. Är det tillräckligt med de regelverk som
            idag finns för tillstånd och tillsyn, i kombination med de krav
            som ställs i kommunens upphandlingar?
          </p>
          <p xml:id="i-6QLMTxERzijU7t5wu2gD81">
            Sommaren 2013 presenterades delbetänkandet Privata utförare –
            kontroll och tillsyn av den statliga Kommunallagsutredningen,
            Utredningen om en kommunallag för framtiden (SOU 2013:53). Utredningen
            föreslår bland annat att det ska tydliggöras att kommunen har
            kvar huvudmannaskapet för en verksamhet, även om verksamheten
            läggs ut på entreprenad. Man föreslår också att kommuner och landsting
            i framtiden ska ha en skyldighet att kontrollera och följa upp
            verksamhet som bedrivs av kommunala utförare och de ska anta program
            för övergripande mål och riktlinjer för de verksamheter som lämnas
            över till en privat utförare.
          </p>
          <p xml:id="i-QayFwiVWCUUdUpT5dVNbxj">
            Dessa förslag från Kommunallagsutredningen går i rätt riktning,
            genom att de skärper det offentliga ansvaret för de unga människor
            som är placerade på HVB. Fortfarande saknas dock tydliga förslag
            i utredningen i syfte att stärka insynen i ekonomin för enskilda
            HVB-hem. Det saknas också förslag som säkerställer att inte privata
            utförares affärsmässiga intressen, och i synnerhet deras vinstintressen,
            kommer i konflikt med offentligrättsliga och yrkesetiska principer,
            så som likabehandling, rättssäkerhet och respekt för den enskildes
            integritet och självbestämmande.
          </p>
          <p xml:id="i-STDtyKxAh2djSza1SHVfqr">
            I ljuset av dessa brister bör ett nytt regelverk utvecklas för
            att säkerställa kvalitet och likvärdighet i privat HVB-verksamhet
            som drivs med vinstsyfte. Ett sådant förslag bör kunna utvecklas
            i linje med det förslag till nytt regelverk som nu diskuteras
            för svenska friskolor. Ett första viktigt krav bör vara att vård
            och behandling ersätter vinsten som syfte i bolagsordningen. Ägare
            bör vara seriösa och långsiktiga. Ägare bör även tydligt kunna
            redovisa verksamhetens ekonomi på enhetsnivå. Offentlighetsprincip
            och meddelarskydd ska gälla.
          </p>
        </div>
        <div type="motSignatures">
          <list>
            <item xml:id="i-Um3NEApSsYLtQPuGKYzVpM">
              Lena Sommestad (S)
            </item>
          </list>
        </div>
      </div>
    </body>
  </text>
</TEI>
