<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1899--ak--00146">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1899/mot_1899__ak__146/mot_1899__ak__146-001.pdf"/>
      <fw xml:id="i-UGFrM1fvia8tyZW7TRmnmC">
        Motioner i Andra Kammaren, N:o 146, kl
      </fw>
      <div xml:id="i-DrVkrm8h47E9Lh2YM5n9qp" type="motHeader">
        <div xml:id="i-4spKRbuwSgqHZMta2Ye72A" type="motTitle"/>
        <div xml:id="i-PasqrkYE5j6x1XNnCiDpRG" type="motSubmissionInfo"/>
      </div>
      <div xml:id="i-7DUwatFMRbHe8E4hc7Y37J" type="motBody">
        <div xml:id="i-AvKcDceEcEPvBsxrnfTFtN">
          <p xml:id="i-JyHo19fJAsznAv3VJLPHap">
            N:o 146.
          </p>
          <p xml:id="i-NXaGGGwfy31gSFZFNkJgHC" type="titleString">
            Af herr M. F. Nyström, om skrifvelse till Kongl. Maj:t an- gående
            upplåtelse af vissa kronan tillhöriga egendo- mar till egna hem
            för arbetare och mindre bemedlade personer 1 Stockholm.
          </p>
          <p xml:id="i-JKuZG5ZmfFqn5cKXLob6A3">
            Det är ett för vår tid kännetecknande förhållande, att bostadsbrist
            för arbetare och mindre bemedlade råder i de flesta större städer,
            der någon mera omfattande industriell verksamhet bedrifves ——
            ett förhållande, som varit föremål för mycken diskussion och många
            försöksåtgärder från såväl staternas som vederbörande kommunalförvaltningars
            sida. De förnämsta orsakerna härtill måste sökas dels i det ökade
            jordvärde, som framkallas af den starkt kapitalbildande industriella
            verksamheten, dels i de stränga byggnadsbestämmelser, som omsorgen
            om de på ett relativt ringa område hopade kapitalen nödvändiggör.
            Det ligger derför i sakens natur, att ifråga- varande bostadsbrist
            skall visa sig vara permanent, och detta i högre grad ju högre
            utvecklad den industriella verksamheten är. I vårt land intager
            Stockholm främsta rummet i såväl industriell ut- veckling som
            i densamma åtföljande bostadsbrist för arbetare och de mindre
            bemedlade klasserna. På grund af utredningar, verkstälda dels
            på enskildt initiativ"), dels
          </p>
          <p xml:id="i-Tr7DGuKLEZNK3yRpFPGHBY">
            =) Se »Material till bedömande af hamnarbetarnes i Stockholm
            lefnadsförhållanden», in- samladt af Knut A. Tengdahl, Stockholm
            1897.
          </p>
          <pb facs="riksdagen-motions-pdf/data/1899/mot_1899__ak__146/mot_1899__ak__146-002.pdf"/>
          <fw xml:id="i-3Wa4jdVgoQY51f9wV6SzeJ">
            12 Motioner i Andraå Kammaren, N:o 146.
          </fw>
          <p xml:id="i-LeGjaBaitfx9J4WimXiBkm">
            genom Stockholms stadsfullmägtiges försorg”) har det för hvar
            och en som gjort sig mödan att genomögna dem blifvit alldeles
            tydligt, att denna bostadsbrist sedan fera år tillbaka råder i
            landets hufvudstad, och att ut- sigterna för dess afhjelpande
            för hvart år som går blifva allt sämre och sämre. För närvarande
            är ställningen sådan, att man utan öfverdrift kan säga, att den
            är alldeles ohållbar, ty såsom sådant måste man beteckna ett tillstånd,
            då närmare 40,000 personer, ogifta och gifta, måste, i brist på
            lämpligare bostäder, innebo hos redan förut trångbodda familjer,
            och då för ett rum och kök ej blott fordras, utan betalas mellan
            300 och 400 kro- nor pr år, om de öfver hufvud stå att erhålla
            — för att nu ej nämna alla de uthus, källare och vedbodar, i hvilka
            hundratals familjer tid efter annan måste taga sin tillflykt.
            Uppenbart är, att dessa missförhållanden innebära en orättvisa
            mot de arbetande klasserna, som i det de i så väsentlig mån bidraga
            till skapandet af den ur industrien framgångna förmögenheten,
            på samma gång drifvas att inhysa sig i trånga och osunda bostäder,
            till absolut ruinerande pris. Hvilket förderfligt inflytande denna
            trångboddhet måste utöfva icke blott på det allmänna helsotillståndet,
            utan äfven och framför allt på den allmänna sedligheten, ligger
            för öppen dag och torde knappt behöfva sär- skildt framhållas.
            Den difteriepidemi, som för närvarande hemsöker huf- vudstaden,
            torde stå i ett ganska nära samband med trångboddheten; och den
            sedliga förvildningen, hvaröfver nu så allmänt klagas, har nog
            också i denna permanenta bostadsbrist en af sina förnämsta orsaker.
            Om det å ena sidan ej kan förnekas, att det i första hand åligger
            Stockholms kommun att utfinna botemedel emot nu angifna missförhål-
            landen, så finnas dock å andra sidan vägande skäl för statsmagternas
            direkta ingripande. Det kan ej vara för dessa likgiltigt, om landets
            hufvudstad och förnämsta industricentrum varder sätet för de allt
            för skarpa sociala motsatser, som med nödvändighet måste uppstå
            af hopad välmåga och rikedom å ena sidan och bostadsnöd å den
            andra. Det kan ej heller vara för det allmänna likgiltigt, om
            hufvudstaden, som i sitt sköte innesluter så många för hela landet
            vigtiga bildningsanstalter och institutioner, skall fortfarande
            vara en härd för den sedliga förskämning, som varder en följd
            af permanent bostads- brist och som naturligtvis måste återverka
            på landet i dess helhet. Det är vidare lättare för staten att
            råda bot för det onda, än för kommunen, som, ehuru innehafvare
            af cirka '/s-del af Stockholms hela tomtareal likväl ej
          </p>
          <p xml:id="i-DASPGB6bpFpXHKh9krAkVY">
            " Se »Af Stockholms stadsfullmägtige beslutad undersökning af
            arbetarnes bostadsförhål- anden i Stockholm&gt;, verkstäld af
            d:r K. Key-Åberg, Stockholm 1897.
          </p>
          <pb facs="riksdagen-motions-pdf/data/1899/mot_1899__ak__146/mot_1899__ak__146-003.pdf"/>
          <fw xml:id="i-E4huH8p9xUBu3ka74TfZww">
            Motioner i Andra Kammaren, N:o 146. 13
          </fw>
          <p xml:id="i-RcxqSLAXd9veLzHLyFEAEt">
            anser sig kunna gå de enskilda intressena för nära genom att
            billigare än till gängse, mycket höga, tomtpris upplåta tomter
            till bebyggande för de arbetande klassernas behof. Och skulle
            kommunen än besluta sig för att göra detta — kunde den finna någon
            form för en sådan upplåtelse, som tillgodosåge de mest trängande
            behofven, utan att de enskilda intressena derigenom kände sig
            allt för mycket åsidosatta, så vore dermed dock ej vunnet det
            mål, som jag anser vara den enda slutgiltiga lösningen på ar-
            betarebostadsfrågan : att arbetarne sättas i tillfälle att förskaffa
            sig egna hem, med tillräcklig tillgång på luft och solljus för
            det uppväxande slägtet. För att detta mål i någon afsevärd omfattning
            skall kunna vinnas, erfordras vida större områden, än dem Stockholms
            kommun skulle kunna för ända- målet upplåta, och tomtprisen skulle
            i alla händelser blifva så höga, att utförandet redan af den anledningen
            skulle visa sig omöjligt. En tidsenlig lösning af bostadsfrågan
            för Stockholms arbetare och min- dre bemedlade befolkning synes
            mig på nu angifna grunder vara möjlig endast genom statens mellankomst;
            och likaså är jag öfvertygad, att om- råden utom Stockholms tullar
            måste för ändamålet tagas i anspråk. Med nutidens kommunikationer
            betyder ett afstånd på några kilometer föga, och erfarenheten
            från de senare åren visar, att Stockholms invånare med för- kärlek
            uppslå sina bopålar utom staden. Djursholm, Saltsjöbaden och Sund-
            byberg ha utöfvat liflig dragningskraft på de förmögnare och medelklassen
            ; men mindre känd torde den villastad vara, som under namnet Hagalund
            på de senare åren uppväxt i Solna socken och nästan uteslutande
            upptages af arbetarefamiljer, hvilkas försörjare hafva sin dagliga
            sysselsättning i Stock- holm. Denna villastad, som har en befolkning
            af omkring 2,000 personer, är indelad i tomter på 10,000 qvadratfot
            hvardera, hvilka på lindriga af- betalningsvilkor försålts och
            fortfarande säljas af jordegaren. Det område, som denna villastad
            omsluter, är dock ganska begränsadt, och tomterna hafva redan
            börjat stiga i pris och bli föremål för spekulation, hvarför någon
            af- sevärd utvidgning på det hållet icke är att förvänta. Denna
            anläggning såväl som andra dylika, som på senare tiden projekterats,
            och delvis påbör- jats, ådagalägger emellertid, att behofvet af
            egna hem gjort sig starkt käa- bart hos många af Stockholms arbetare,
            ehuru förhållandena icke varit till- räckligt gynsamma för dess
            tillgodoseende i någon större omfattning. Vilkoren för att en
            villastad för arbetare och mindre bemedlade skall” vinna framgång
            äro: närbelägenhet, goda kommunikationer, tillräcklig om- fattning
            och framför allt billig och för arbetareförhållanden lämpad anskaff-
            ningskostnad. De tre förstnämnda af dessa vilkor uppfyllas af
            några i
          </p>
          <pb facs="riksdagen-motions-pdf/data/1899/mot_1899__ak__146/mot_1899__ak__146-004.pdf"/>
          <fw xml:id="i-RfAKGz3qAe6rn8beFYc35q">
            14 Motioner i Andra Kammaren, N:o 146.
          </fw>
          <p xml:id="i-XDKxoAYEHeW74u98o79BC6">
            närheten af Järfva station liggande, kronan tillhöriga egendomar,
            hvilka nu äro utarrenderade till diverse personer, men hvilkas
            arrendekontrakt utgå, några redan år 1901, andra år 1904 och en
            år 1908 och af hvilka egen- domar en del derför utan alltför stor
            tidsutdrägt kan tagas i anspråk. Att äfven det fjerde vilkoret
            må varda tillgodosedt är syftemålet med förelig- gande motion.
            De egendomar, på hvilka jag närmast syftar, hafvå en sammanlagd
            areal af 481 tunnland eller 240/; hektar, belägna dels i Solna,
            dels i Spånga församlingar och äro följande (arealen enligt uppgift
            i kongl. do- mänstyrelsen):
          </p>
          <p xml:id="i-F7e5gGCCWp73AojW7Dg5qy">
            Bagartorp soon. 19 tunnland 18,3 kappland. Lurbacka eller Agnesberg
            138 &gt; 24, » Öfver-Järfva............ . 125 &gt; 3,6 ) RåStås
            ss oo 145 &gt; 2,5 &gt; Mellan-Järfva ooo 178 » 0,4 ? Neder-Järfva
            oo ooo 72 &gt; 18,10: ; 5 RYytorP sosse 26 &gt; 2,4
          </p>
          <p xml:id="i-Me4TZXDthC8CRAobwhaHLi">
            Summa 481 tunnland — 2401/2 hektar.
          </p>
          <p xml:id="i-CpZS6afL3Kbs45ho1ZDevd">
            Detta område är visserligen icke tillräckligt stort för att upptaga
            någon större befolkningsmängd, men det är icke heller så litet,
            att ej afseende derå bör fästas. Om ifrån hela arealen drages
            en fjerdedel, afsedd för gator och öppna platser, återstå dock
            360 tunnland, hvilka, styckade 1 om- kring 2,000 tomter ä 10,000
            qvadratfot hvardera, böra kunna bereda plats för närmare 30,000
            menniskor. Rörande sättet för upplåtelsen af dessa områden tror
            jag, att ända- målet bäst främjas, om staten förblifver egare
            till marken mot en måttlig ärlig arrendeafgift, eller om formella
            svårigheter för en sådan anordning förefinnas, att försäljning
            eger rum på så lindriga afbetalningsvilkor, att det verkligen
            blifver möjligt för här afsedda samhällsklasser att inlåta Sig
            på affären. Upplåtelsen af den här ifrågasatta marken kan icke
            tillskynda stats- verket någon förlust, vare sig den sker i form
            af arrende eller försäljning, utan måste tvärtom medföra en betydligt
            större inkomst än de nuvarande arrendebeloppen. Dessa belopp uppgå
            nu för samtliga egendomarne till 9,030 kronor eller i medeltal
            till 18 kronor 78 öre pr tunnland — en siffra som efter styckning
            naturligtvis bör kunna flerdubblas. Den inkomst-
          </p>
          <pb facs="riksdagen-motions-pdf/data/1899/mot_1899__ak__146/mot_1899__ak__146-005.pdf"/>
          <fw xml:id="i-YRXetxmwSaBL9fNQWoXEb1">
            Motioner i Andra Kammaren, N:o 146. 15
          </fw>
          <p xml:id="i-T9eN2UtpUY8NbA9hzite5V">
            ökning, som genom markens förvandlande till villastad, kommer
            statsverket tillgodo, är dock af underordnad betydelse, jemförd
            med inkomsten af den ökade persontrafik, en dylik anläggning otvifvelaktigt
            kommer att tillföra statens jernvägar, och som utan öfverdrift
            torde kunna anslås till 100,000 kronor årligen. Jag utgår vid
            detta antagande från den förutsättningen, att 2,000 personer köpa
            årsbiljett å 3:dje klass för ett belopp — efter nuvarande pris,
            36 kronor — af 72,000 kronor och att persontrafiken i öfrigt ej
            kan komma att inbringa mindre än 28,000 kronor, med all sanno-
            likhet vida mera. För att en villastad, sådan som den nu föreslagna,
            skall uppfylla sin bestämmelse, är det nödvändigt att vissa principer
            fastställas, som i möjli- gaste mån bevara dess karakter och skydda
            densamma från spekulationens förderfliga inflytande. Att här närmare
            ingå på arten af de bestämmelser, som för sådant ändamål erfordras,
            synes mig dock ej nu vara behöfligt eller lämpligt, och Kongl.
            Maj:t har, om motionen i öfrigt vinner Riksdagens godkännande,
            lättare att, med ledning af i utlandet vunnen erfarenhet, här-
            utinnan föreslå lämpliga bestämmelser än en enskild motionär.
            I ett afseende torde det vara nödvändigt att redan nu uttala sig,
            nem- ligen om anskaffande af förlagskapital till byggnaders uppförande.
            Tydligt är, att den större eller mindre möjligheten af dettas
            anskaffande varder be- roende på, huruvida staten qvarstår såsom
            byggnadstomternas egare, eller om dessa försäljas. I förra fallet
            lärer det väl ej kunna undgås, att staten får träda emellan såsom
            förlagsgifvare; i senare fallet deremot torde nog byggnadskapital
            kunna på annat sätt anskaffas, ehuru äfven då staten till en början
            eller till dess saken kommit i gång säkerligen måste vara beredd
            på att lemna nödigt förlagslån. Om huru stora belopp i ena eller
            andra fallet skulle erfordras, är för tidigt att nu uttala sig;
            en blifvande utred- ning torde bäst gifva svar på den frågan.
            En vigtig omständighet i fråga om statens lånebidrag är, att återbe-
            talningen ställes på tillräckligt lång tid, och att räntan blir
            så låg som möjligt. Goda förebilder i detta hänseende finnas i
            flere af utlandets stä- der, hvarom intressanta uppgifter finnas
            i den ofvan anförda skriften: Un- dersökning af arbetarnes bostadsförhållanden
            i Stockholm af doktor K. Key- Aberg. Särskildt tillåter jag mig
            från detta arbete, sid. 110, erinra om ett i franska staden Lille
            år 1867 stiftadt Compagnie immobiliere, som byggt arbetarehus
            och försålt dem till arbetare, hvilka blott behöfva under 15 års
            tid till bolaget betala 8 procent å byggnadskostnaden för huset
            (3,000 francs) för att blifva egare deraf. Jag bör kanske tillägga,
            att detta bolag
          </p>
          <pb facs="riksdagen-motions-pdf/data/1899/mot_1899__ak__146/mot_1899__ak__146-006.pdf"/>
          <fw xml:id="i-Ai8vN9wZGHyMw72yumWZPP">
            16 Motioner i Andra Kammaren, N:o 146.
          </fw>
          <p xml:id="i-DA3NMzwz1wSFoLFH3FeUgm">
            burit sig, och att det ej behöft anlita den räntegaranti, som
            staden för en tid af 50 år iklädde sig för ett byggnadskapital,
            ej öfverstigande 2 millio- ner francs. På grund af hvad som sålunda
            anförts, och då föreliggande ärende kräfver omsorgsfullare utredning
            än jag ser mig i stånd att åstadkomma, får jag vördsamt hemställa,
          </p>
          <p xml:id="i-Hb21SpQsUqsih45reQtqCy">
            att Riksdagen måtte i skrifvelse till Kongl. Maj:t anbålla, det
            täcktes Kongl. Maj:t låta utarbeta och till Riksdagen inkomma
            med förslag till upplåtelse af de här ofvan uppräknade, kronan
            tillhöriga egendomarna, i Solna och Spånga socknar af Stockholms
            län till egna hem för arbetare och mindre bemedlade personer i
            Stock- holm, på sådana vilkor och bestämmelser, som, efter vunnen
            utredning, kunna befinnas erforderliga för ett verksamt och kraftigt
            befordrande af det i motionen angifna syftet.
          </p>
          <p xml:id="i-7aifewTdELZn51aCiRKLJY" type="date">
            Stockholm den 27 januari 1899.
          </p>
          <div xml:id="i-KWDiufZamZt57TUdAipVf" type="signatureBlock">
            <list xml:id="i-N9qjGXN1UgwrnY47xiMRuy">
              <item xml:id="i-7EksqKGktPngJoDnrF57vX" who="unknown" type="signature">
                M. FP. Nyström
              </item>
            </list>
          </div>
        </div>
      </div>
    </body>
  </text>
</TEI>
