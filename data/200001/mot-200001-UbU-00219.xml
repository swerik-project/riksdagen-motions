<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-UbU-00219">
  <teiHeader>
    <fileDesc>
      <titleStmt>
        <title>Ekeskolan</title>
        <author corresp="i-Q6uWG1k3pbJio9CebNs3Cz i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekeskolan</title>
          <idno type="rdwebb">GO02Ub219</idno>
          <rs type="number">Ub219</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GO02Ub219/text</ref>
          <ref type="dokument_url_html">http://data.riksdagen.se/dokument/GO02Ub219</ref>
          <ref type="dokumentstatus_url_xml">http://data.riksdagen.se/dokumentstatus/GO02Ub219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LseEZQCxDn4PGdixD4QHL2" type="signed"/>
        <correspContext corresp="i-LseEZQCxDn4PGdixD4QHL2">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-CbkFXWzEyoQjun8NVoC9d4" type="reviewing">
          <date when="2000-10-11"/>
        </correspAction>
        <correspAction xml:id="i-9iWVJjm4WqRioKmphVNvsB" type="referral">
          <date when="2000-10-11"/>
        </correspAction>
        <correspAction xml:id="i-Ayr3i2g4oG9JUsnfJPU1xN" type="dismissal">
          <date when="2000-10-11"/>
        </correspAction>
        <correspAction xml:id="i-9qo2zsj5iRyJh8cwZqX3NP" type="submission">
          <date when="2000-10-05"/>
        </correspAction>
        <correspAction xml:id="i-TCD7JbotFuHEmQzdJCbCGv" type="referral">
          <date when="2000-10-11"/>
        </correspAction>
        <correspAction xml:id="i-XQZCdhK9DBwrKGBCt316vb" type="dismissal">
          <date when="2000-10-11"/>
        </correspAction>
        <correspAction xml:id="i-DSTJLn24qed5deDZBhLA7T" type="submission">
          <date when="2000-10-05"/>
        </correspAction>
        <correspAction xml:id="i-ND4gK3ZqQybcr2BP6q5mmU" type="assigned"/>
        <correspContext corresp="i-ND4gK3ZqQybcr2BP6q5mmU">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0001.pdf"/>
      <div xml:id="i-89tyPLCRAqtAt4QjkxdonH" type="motHeader">
        <div xml:id="i-S7XAd8VJsC3cgLY7babfeL" type="motTitle"/>
        <div xml:id="i-NajCnccBjp11k2VpeLC9L2" type="motSubmissionInfo"/>
      </div>
      <div xml:id="i-BNkFAXhbJ4DzPMtGE8Sv1c" type="motBody">
        <div xml:id="i-DSt3bWfkP6u1cPMszYid37">
          <p xml:id="i-G4ehN6ojBfG8wkHMnLNRzD">
            2000/01 mnr: Ub219 pnr: m099
          </p>
          <p xml:id="i-3JvqaZvZq9FbfLtY8GYsWY">
            Motion till riksdagen 2000/01:Ub219
          </p>
          <p xml:id="i-2tVXuehajsCtkrw8YRVePa">
            av Sten Tolgfors (m)
          </p>
          <p xml:id="i-CzL4cy4r8cFX6NukxnM9MM">
            Ekeskolan
          </p>
          <p xml:id="i-XYMq1pmNHYki4cCaxyF6Se">
            Förslag till riksdagsbeslut
          </p>
          <p xml:id="i-98PnX79qGYLe4S81KixZHu">
            1. Riksdagen beslutar att upphäva beslutet att stänga Ekeskolans
            fasta skoldel i enlighet med vad som anförs i motionen. 2. Riksdagen
            bebär att regeringen återkommer med en specificering av begreppet
            ”visstids” innebörd. 3. Riksdagen begär att regeringen låter utreda
            hur undervisningen och den sociala situationen är för barn med
            funktionshinder i kommunernas skolor. 4. Riksdagen begär att regeringen
            snarast låter genomföra en ekonomisk konsekvensanalys av beslutet
            att avveckla specialskolorna. 5. Riksdagen tillkännager för regeringen
            som sin mening vad i motionen anförs om lokaliseringen av Ekeskolans
            resurscenter. 6. Riksdagen begär att regeringen låter utreda förutsättningarna
            för ett riksgymnasium för blinda och synskadade barn med multihandikapp
            vid Ekeskolan.
          </p>
          <p xml:id="i-JbpFZK3BtbtJxkisG3GWiZ">
            Ekeskolans framtid är hotad
          </p>
          <p xml:id="i-UkfSbxmbevvnUj6n5DSqqi">
            Om mindre än ett år, den 1 juli 2001, antas de sista eleverna
            till Ekeskolans fasta skoldel, landets bästa skola för blinda
            och multihandikappade barn. Därefter kommer behövande blinda och
            synskadade barn med multifunktionshinder att utelämnas till sina
            hemkommuners varierande kompetens för undervisning av barn i just
            deras situation. Det är särskilt allvarligt eftersom i princip
            alla av Ekeskolans nuvarande elever redan har prövat och misslyckats
            i ett stort antal skolor i sina hemkommuner. Ingenting tyder på
            att kommunerna sedan beslutet att stänga Ekeskolan fattades blivit
            bättre på att erbjuda undervisning för barn med svåra multifunktionshinder.
            Ingenting reellt har heller gjorts för att så skall bli fallet.
          </p>
          <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0002.pdf"/>
          <p xml:id="i-JZDSNJH8QVzbLF2CJDbheg">
            2000/01:Ub219
          </p>
          <p xml:id="i-KAYd8uNUnBWbad2VbnNtvF">
            Ingen vet hur det kommer att gå för de berörda barnen när Ekeskolans
            fasta skoldel stängs. Ingen har undersökt om kommunerna har beredskap
            att fortsättningsvis undervisa barn med svåra - multifunktionshinder.
            Nedläggningsbeslutet var ett skott i mörkret. För skolministern
            har önskan om ett vackert enhetligt kommunalt skolsy- stem varit
            viktigare än barnens behov av Ekeskolans fasta skoldel. Detta
            överhetsperspektiv måste ersättas med en statligt finansierad
            rätt för barn med funktionshinder att själva välja sin skola,
            vilket utvecklas i en särskild motion. Då kommer barn och föräldrar
            själva att ge svaret på frågan om Ekeskolan behövs. Frågan är
            dock om Socialdemokraterna vågar ge barnen rätten att själva avgöra
            Ekeskolans framtid?
          </p>
          <p xml:id="i-YTDmQoWZmpXqkTwX8hk4Mg">
            Demokratiska brister
          </p>
          <p xml:id="i-CLvAkK84hKVVScmqcd91EB">
            Skolministern vägrade, under hela debatten som följde på förslaget
            att stänga Ekeskolans fasta specialskola, att besöka Ekeskolan
            för att träffa berörda barn och föräldrar. Hon avvisade också
            alla förslag om debatt om nedläggningen inför barn och föräldrar.
            Innan propositionen kom avvisade skolministern all debatt om frågan
            också i riksdagen. Först i september år 2000 — dvs ett år efter
            det att skolministern föreslog och drev igenom stängningen av
            Ekeskolans fasta skoldel — valde skolministern att besöka Ekeskolan.
            Det visar en bristande respekt för barn och föräldrar. Först när
            det var för sent för barnen att kunna påverka frågans utgång kunde
            skolministern tänka sig att träffa dem. Beslutet att stänga Ekeskolans
            fasta skoldel fattades med mycket liten marginal. 145 ledamöter
            röstade för stängningen, 131 mot och 8 valde att lägga ner sina
            röster. Att marginalen var så liten visar att osäkerheten var
            stor. Under det år som gått har inga av de oklarheter som gav
            upphov till så massiva protester bland berörda barn och föräldrar,
            allmänhet och politiker klarats ut. Beslutet att stänga Ekeskolans
            fasta skoldel måste nu rivas upp av riksdagen.
          </p>
          <p xml:id="i-JGc3ZHYPAhE5LGG9x8RR38">
            Utestående frågor efter stängningsbeslutet
          </p>
          <p xml:id="i-C5vBDYYZYQBkPJU987fWC4">
            Det finns fortfarande, ett år efter nedläggningsförslaget ett
            antal obesvarade frågor. I propositionen, i riksdagsbeslutet och
            i direktiven till den utredning som riksdagsledamoten Hans Karlssons
            skall genomföra om organisatoriska frågor m.m. i beslutets efterskalv
            används ordet ”avvecklas” för att beskriva vad som nu händer med
            Ekeskolan och den fasta skoldelen.
          </p>
          <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0003.pdf"/>
          <p xml:id="i-W9Ywup8jJrvkpfZPFz8TMy">
            Det är i skrivande stund inte klarlagt om Ekeskolan kommer att
            få behålla resurscenterdelen. I riksdagsbeslutet lämnades detta
            helt öppet. Utredning pågår. Likväl har såväl skolministern som
            socialdemokratiska riksdagsledamöter örsökt göra gällande att
            det egentligen inte blir någon förändring alls för Ekeskolan i
            framtiden. I så fall kan man fråga sig varför den mycket väl ungerande
            fasta skoldelen på Ekeskolan skall stängas i strid med barns och
            öräldrars vilja. I nedläggningsdebatten menade skolministern att
            söktrycket till Ekeskolan var lågt. Därför behövdes den inte,
            enligt henne. Hon gick till och med så långt att hon bortdefinierade
            ett tiotal av skolans elever. De fanns inte när hon beskrev skolans
            elevantal, eftersom de enligt systemkonformister hade fel ålder.
            Skolministern hävdade upprepade gånger att Ekeskolan hade 21 elever,
          </p>
          <p xml:id="i-QoaxyZ4Jnba9LPGtzEApWV">
            trots att bevisligen 31 var inskrivna vid skolan. Nu bidrog debatten
            till att göra skolan känd och till att alltfler elever har sökt
            sig till Ekeskolan, eftersom den kommunala skolan inte kunnat
            ge det stöd och den undervisning som dessa elever behöver. Det
            ökade söktrycket, om något, visar att skolan behövs i sin nuvarande
            form. Det ökade söktrycket borde i sig vara ett argument för att
            ompröva stängningsbeslutet. Eleverna kan väl knappast ha fel när
            de önskar fullgöra sin skoltid på Ekeskolan? När den fasta skoldelen
            stängs skall elever enligt riksdagsbeslutet få komma till det
            i alla fall kortsiktigt kvarvarande resurscentret för besök på,
            som det heter, ”visstid”. Vad detta ”visstid” innebär har både
            skolministern och riksdagens majoritet underlåtit att ge besked
            om. Vissa socialdemokrater har tolkat det som några månader, vissa
            som hela skoltiden, andra som en termin. Riksdagen bör ge regeringen
            i uppdrag att återkomma med en specificering av begreppets innebörd.
            Vad är det som gäller? Ekeskolans föräldraförening har uppmärksammat
            att ”återkommande byten av klasskamrater som kommer och försvinner
            efter kortare eller längre besök, (är) en källa till förvirring
            och blir i många fall störande för (elevernas) studiero. Dessa
            barn har ett starkt behov av att känna trygghet och tillit i hela
            sin situation och är ofta direkt beroende av en harmonisk och
            förutsäg bar vardag. Detta får dom inte med det upplägg som riksdagen
            förelagt Ekeskolan att genomföra.” Till detta kan läggas att många
            av de barn frågan berör är autistiska. Hur kan någon tro att det
            är lämpligt att flytta ett autistiskt barn från hemkommunen till
            visstidsbesök på Ekeskolan? Förslaget är alltså olyckligt både
            för kvarvarande elever på den fasta skoldelen och de som väntas
            besöka skolan på ”visstid”. Det bör också klaras ut hur Ekeskolan
            skall klara ekonomin när intagningen av elever till specialskolan
            stoppats, men verksamheten skall drivas vidare för kvarvarande
            elever. I takt med att elever går färdigt blir eleverna på specialskolan
            färre, men verksamheten skall fortgå så länge något redan intaget
            barn finns kvar på skolan. Risken är att specialskolan Ekeskolan
            tvingas stänga i förtid av ekonomiska skäl.
          </p>
          <p xml:id="i-5iUDx8kjgG58hvjVwnZ8We">
            2000/01:Ub219
          </p>
          <p xml:id="i-DtK51tWFYxj8HY1cmD4vhj">
            10
          </p>
          <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0004.pdf"/>
          <p xml:id="i-U4ZayS97Ho8Qx4C9jUXCsT">
            2000/01:Ub219
          </p>
          <p xml:id="i-CQ3BA2EErpyjubdaaCtmDC">
            11
          </p>
          <p xml:id="i-BYP9rcEDcNjT3UHu4bQccX">
            Som nämndes inledningsvis har det inte undersökts om landets
            kommuner har beredskap att fortsättningsvis undervisa barn med
            = svåra multifunktionshinder. Det är häpnadsväckande att en specialskola
            kan stängas av ideologiska skäl innan det utretts hur alternativen
            ser ut. Många exempel från verkligheten talar för att kommunernas
            förmåga att ge barn med funktionshinder en fullgod skoltid är
            starkt varierande. Mycket talar också för att ju svårare ett barns
            funktionshinder eller kombinationer av funktionshinder är, desto
            sämre klarar kommunerna att möta barnets behov. Riksorganisationen
            Unga Synskadade har nyligen uppmärksammat problemen vid integration
            av barn med funktionshinder i den kommunala skolan. Väntetider
            för handikappanpassade läromedel, sociala problem i skolan och
            brister i undervisningen hör till de saker man uppmärksammat.
            Man har därför bjudit in bl.a. skolministern för att diskutera
            bristerna. Ekeskolans = föräldraförening har hela tiden varit
            glasklar i att undervisningen i den kommunala skolan ofta inte
            fungerar. Det är mycket angeläget att kvaliteten i skolan för
            barn med funktionshinder — både med avseende på undervisningens
            och den sociala situationens kvalitet — nu undersöks och följs
            i detalj. Att tillse detta borde vara särskilt angeläget för de
            av riksdagens ledamöter som röstade för en stängning av Ekeskolan
            och andra specialskolor. Riksdagen bör ge regeringen i uppdrag
            att utreda hur undervisningen och den sociala situationen är för
            barn med funktionshinder som går i hemkommunernas skolor. Det
            är orimligt att tro att alla landets nära 290 kommuner skall kunna
            nå samma kunskapsnivå som en specialskola. Kommunerna har inte
            och kan knappast förväntas att mer än i undantagsfall klara av
            att bygga upp det kunnande som krävs för de mycket speciella behov
            som de berörda barnen har. En lärare kanske möter en elev med
            sådana behov som det är frågan om en enda gång under hela sin
            lärarbana. Kommunerna kommer rimligen att få stora problem med
            att bära kostnadsansvaret för barn med multifunktionshinder, vars
            behov kan kosta
          </p>
          <p xml:id="i-5Ft7boj6HY7Ug3Wt3ddfev">
            miljontals kronor. Risken är att barnen blir betraktade som problem,
            särskilt i tider av redan hårt ansträngda kommunala skolbudgetar.
            Ingen ekonomisk analys gjordes av kommunernas möjligheter att
            ge blinda/synskadade barn med multifunktionshinder en fullgod
            utbildning, innan beslutet att stänga Ekeskolan fattades. Det
            är hög tid att detta sker nu, när beslutet ännu kan rivas upp,
            om det visar sig att uppdraget — vilket mycket tyder på — överstiger
            kommunernas ekonomiska möjligheter. Riksdagen bör uppdra åt regeringen
            att snarast genomföra en ekonomisk konsekvensanalys av beslutet
            att avveckla Ekeskolan och andra specialskolor.
          </p>
          <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0005.pdf"/>
          <p xml:id="i-H2jo9sV1RJd8eZDk7FGD4a">
            Kritiken mot nedläggningen kvarstår
          </p>
          <p xml:id="i-L6pFnBwpNS4UDqFgdJQAP2">
            Att en rad frågor kvarstår ett år efter nedläggningsdebatten
            är allvarligt och visar hur dåligt underbyggt stängningsbeslutet
            var. Lika allvarliga är dock de principiella invändningarna mot
            tvångsavvecklingen av Ekeskolan, landets bästa skola för blinda/synskadade
            barn med multifunktionshinder. Förslaget att lägga ner Ekeskolan
            och i framtiden integrera berörda barn i den kommunala skolan
            kommer inte som ett svar på barns och föräldrars önskemål eller
            problembeskrivning. Det stammar ur en överideologiserad, systemfixerad
            syn på skolan. Att döma av propositionen framstår det som tydligt
            att två principer tilläts väga tyngre för regeringen än barnens
            och föräldrarnas bästa. Den första är att barnen — med eller mot
            sin vilja — skall integreras i den vanliga skolan. Går alla andra
            barn integrerat så skall barn med multifunktionshinder göra det.
            Det är häpnadsväckande att regeringen anser att integrerad skolgång
            inte bara är ett barns rättighet, utan fastmer dess skyldighet.
            Den andra principen är skolans kommunalisering — går de flesta
            andra barn i kommunala skolor så skall också dessa barn göra det.
            Men det rör sig om så få barn — med så speciella behov — att det
            inte borde vara problematiskt för någon att acceptera deras statliga
            specialskola. Det är häpnadsväckande att ett vackert enhetligt
            kommunalt skolsystem kan vara viktigare än barns och föräldrars
            vilja.
          </p>
          <p xml:id="i-BAbD7mHAsoThC7CfwmtWot">
            Integration — rätt eller skyldighet
          </p>
          <p xml:id="i-RZaMzupuBpZuiu6AUy4XMt">
            Blinda barn med multifunktionshinder kommer vid nedläggningen
            av Ekeskolan att förlora sin specialskola och skall med eller
            mot sin vilja inte- greras i kommunala skolor. Det innebär att
            möjligheten till utveckling, samhörighet och kamratskap med andra
            i liknande situation försvinner. För många barn kan skolan i hemkommunen
            vara en god miljö, men för alla barn är det inte så. Och för dem
            måste det finnas alternativ. På Ekeskolan finns den kompetens
            som behövs för en högkvalitativ undervisning samlad. På Ekeskolan
            får barnen kompisar och accepteras fullt ut som de är. Där finns
            den trygghet som är förutsättningen för lärande och mänsklig utveckling.
            I propositionen om stängning av Ekeskolan sades målet vara ”en
            skola för alla”, dvs. en integrerad skola för alla barn. Det sades
            i utredningen som föregick propositionen att ”insatserna skall
            vara icke segregerande. Alla elever skall ges förutsättningar
            att nå skolans mål och ingen elev skall behöva stå utanför gemenskap
            och delaktighet.” Men målet om ”en skola för alla” har inte satts
            upp för att göra berörda föräldrar och barn till viljes. Tvärtom,
            de vill inte ha det så.
          </p>
          <p xml:id="i-XVPonJiY4ceR4zCxp33c4u">
            2000/01:Ub219
          </p>
          <p xml:id="i-15oJzeLc6wVhcXQYAcK8dw">
            12
          </p>
          <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0006.pdf"/>
          <p xml:id="i-4e4z9NzrzgDgrmtEFANPNt">
            2000/01:Ub219
          </p>
          <p xml:id="i-HB1ueJpwUhBQaMenk1JrTg">
            13
          </p>
          <p xml:id="i-4oveyuThx8CrWQZdZNmynZ">
            Ett barn är inte integrerat för att det vistas i samma lokal
            som andra barn, om det inte accepteras, kan delta i lekar, socialt
            liv, undervisning eller fritidsaktiviteter. Många av Ekeskolans
            barn har tidigare gått i kommunala skolor — formellt integrerade
            — vilket ofta inneburit att de suttit ensamma med en assistent,
            helt vid sidan av de övriga barnens liv. De är närvarande, men
            inte inkluderade. Tvärtom blir det ”integrationen” som sätter
            fokus på och understryker utanförskapet. På Ekeskolan är förhållandet
            omvänt. Barn med funktionshinder får en personligt anpassad undervisning,
            de får kamrater i samma situation, de kan delta i skolans aktiviteter
            och samvaro. De blir delaktiga. De får vänner. Just genom att
            dessa barn med funktionshinder tillåts lära känna och läsa ihop
            med andra barn med samma förutsättningar stärks självkänslan.
            Det säger barnen själva. Segregation kan faktiskt vara något positivt
            — när den är självvald. Varför skall inte blinda barn med multifunktionshinder
            ha rätt att som alla oss andra gå i skolan med klasskamrater,
            läsårsvis, med möjlighet att planera sin utbildning? Varför skall
            de mot sin vilja bussas mellan hemkommunen och ”visstidsvistelser”
            på ett resurscenter, istället för att fullgöra sin utbildning
            i trygg miljö på en specialskola som Ekeskolan?
          </p>
          <p xml:id="i-RyTVdYKFiczzUUNSBitCCa">
            Vad kommer efter Ekeskolan?
          </p>
          <p xml:id="i-Bo4nMjGjFfpe4V1zz749o8">
            Att en del barn har mycket speciella behov som inte kan klaras
            i varje kommun och att samtliga kommuner heller inte kan nå den
            nivå på specialpedagogik som en nationell specialskola har går
            inte att bortse från. Läggs Ekeskolan ner så kommer landets kommuner
            att behöva gå samman och bygga upp nya liknande verksamheter för
            ett mindre antal barn med mycket speciella behov. Med mindre resurser
            kommer man inte att klara av att möta barnens behov. De kommer
            då att behöva börja från början igen, eftersom den kompetens som
            idag finns på Ekeskolan snabbt kommer att skingras vid ett nedläggningsbeslut.
            På Ekeskolan finns också ett resurscenter som utvecklar bl.a.
            pedagogisk kunskap och medverkar vid utredning av barns särskilda
            behov. För att
          </p>
          <p xml:id="i-3ZDdt7G4fcy1gJApwTwFHd">
            utveckla ny praktisk kunskap är resurscentret avhängigt av att
            det bedrivs löpande undervisning på Ekeskolan. Resurscentret bör
            också i fortsättningen vara knutet till Ekeskolans fasta skoldel
            och inte flyttas till Stockholm eller annorstädes.
          </p>
          <p xml:id="i-H661cB1H6WWdWaKDXG6UNt">
            Skapa ett riksgymnasium på Ekeskolan
          </p>
          <p xml:id="i-WWyBQWiMHag7GzqDvHTkVQ">
            Såväl den fasta specialskolan Ekeskolan, som resurscentret på
            Ekeskolan behövs. Därtill kommer att blinda och synskadade barn
            med multifunktionshinder saknar bra möjligheter att studera vidare
            efter
          </p>
          <pb facs="riksdagen-motions-pdf/data/200001/mot_200001_Ub_0219/mot_200001_Ub_0219-0007.pdf"/>
          <p xml:id="i-5fHtcj3DkNKgkAiDuvNERx">
            grundskolan. Resultatet blir att mycket få av ungdomarna läser
            vidare. Men dessa ungdomar har precis som alla andra rätt att
            kunna gå vidare i sin utbildning och utvecklas i sin egen takt,
            oavsett ålder. Ekeskolan bör därför kompletteras med ett riksgymnasium
            för blinda/synskadade barn med multifunktionshinder.
          </p>
          <p xml:id="i-SBAuFVXL349B1jEtxc2XV2" type="date">
            Stockholm den 22 september 2000
          </p>
          <div xml:id="i-YHT6dgYTJAfBWZ34DSSLnp" type="signatureBlock">
            <p who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
          <p xml:id="i-AqLz6Nkz2oibQkF7b6dQGf">
            2000/01:Ub219
          </p>
          <p xml:id="i-NWUFfi656zcUmFqmNmD1Yw">
            14
          </p>
        </div>
      </div>
    </body>
  </text>
</TEI>
