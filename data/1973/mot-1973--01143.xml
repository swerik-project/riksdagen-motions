<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01143">
  <teiHeader>
    <fileDesc>
      <titleStmt>
        <title>om förbättrat rättsskydd i social försök ringsärenden.</title>
        <author>av herr Larsson i Staffanstorp m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbättrat rättsskydd i social försök ringsärenden.</title>
          <idno type="rdwebb">FW021143</idno>
          <rs type="number">1143</rs>
          <ref type="dokument_url_text">http://data.riksdagen.se/dokument/FW021143/text</ref>
          <ref type="dokument_url_html">http://data.riksdagen.se/dokument/FW021143</ref>
          <ref type="dokumentstatus_url_xml">http://data.riksdagen.se/dokumentstatus/FW021143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Zb691UEGvwSVQQHUmL6sC" type="signed"/>
        <correspContext corresp="i-9Zb691UEGvwSVQQHUmL6sC">
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-P4Whrc3PQ9jPwPpdLqCHem"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1143/mot_1973__1143-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973: 1143 3
          </p>
          <p>
            Nr 1143
          </p>
          <p>
            av herr Larsson i Staffanstorp m. fl. om förbättrat rättsskydd
            i socialförsäkringsärenden.
          </p>
          <p>
            Socialförsäkringarna utgör ett av de viktigaste leden i det sociala
            trygghetssystem som byggts upp i vårt land. För de enskilda människor-
            na är det ofta av utomordentlig betydelse att de verkligen kommer
            i åt- njutande av de förmåner som samhället velat tillförsäkra
            dem. Samtidigt ger emellertid socialförsäkringarna exempel på
            områden där rättssäkerhetsproblemen är högst betydande. Lagstiftningen
            är omfattan- de och invecklad. Det stora flertalet av medborgarna
            saknar förutsätt- ningar att på egen hand överblicka och tillvarata
            sina rättigheter. Även för myndigheterna erbjuder lagtillämpningen
            väsentliga problem. Här- till kommer att det i stor utsträckning
            är sjuka och gamla människor med begränsad förmåga att föra sin
            talan som invecklas i mål av detta slag. Mot denna bakgrund har
            förslag som syftat till att stärka rättssäker- heten på socialförsäkringsområdet
            förts fram i riksdagen under flera år. Närmast har man tänkt sig
            att det skulle inrättas en särskild instans för att tillvarata
            de enskildas rätt och i allmänhet verka för en likformig lagtillämpning.
            Konkreta förslag har förts fram om ett allmänt ombud med dessa
            uppgifter, knutet till försäkringsdomstolen. En fyrpartimotion
            med detta syfte väcktes 1965 och ledde till en framställning av
            riksda- gen till regeringen om en förutsättningslös utredning.
            Frågan har senare aktualiserats genom interpellationer och nya
            mo- tioner. Det har skett vid båda de senaste riksdagarna. Motioner
            har då avstyrkts av socialförsäkringsutskottet och avslagits av
            riksdagen. I re- servationer av utskottets borgerliga ledamöter
            har begärts att riksdagen skall genom ett tillkännagivande för
            regeringen understryka det an- gelägna i att frågan blir föremål
            för prövning i enlighet med 1965 års riksdagsbeslut. Som huvudskäl
            mot det föreslagna initiativet har pekats på den be- slutade utbyggnaden
            av samhällets rättshjälp. Utskottsmajoriteten an- förde sålunda
            förra året, att genomförandet av denna reform ”kommer att avsevärt
            förbättra möjligheterna för den enskilde att tillvarata sina intressen
            i sådana ärenden varom nu är fråga”. Man uttalade sedan att det
            bör ”finnas betydligt bättre möjligheter att tillgodose de försäkra-
            des intresse inom ramen för en utbyggd rättshjälpsorganisation
            med all- männa advokatbyråer i varje län än vad som skulle bli
            möjligt genom det av motionärerna föreslagna organet”.
          </p>
          <p>
            2 Riksdagen 1973.3 saml. Nr 1142—1151
          </p>
          <pb facs="riksdagen-motions-pdf/data/1973/mot_1973__1143/mot_1973__1143-002.pdf"/>
          <p>
            Mot. 1973: 1143 4
          </p>
          <p>
            Denna argumentering bygger på en fullständig felsyn. Till en
            början måste man tänka på de enskilda människornas oförmåga eller
            svårig- heter att hävda sina intressen i allmänhet och mot myndigheter
            i syn- nerhet. Folk går inte till advokat i den utsträckning utskottsmajoriteten
            syns tro. Särskilt måste man beakta att det här i största utsträckning
            är fråga om gamla och sjuka människor. Det är helt orealistiskt
            att tro att dessa skall tillvarata sin rätt i socialförsäkringsmål
            genom att vända sig till allmänna advokatbyråer. En tänkvärd läsning
            erbjuder t.ex. låg- inkomstutredningens betänkande vari klarlades
            hur avsevärda svårig- heter även de enklaste rättsliga åtgärder
            innebär för många enskilda, även sådana som varken är gamla eller
            sjuka. Vidare måste man beakta att de allmänna advokatbyråerna
            inte kan förväntas besitta någon sakkunskap på socialförsäkringsområdet.
            En all- mänpraktiserande advokatbyrå måste över huvud spänna över
            vida fält. Då dessutom socialförsäkring är ett ämne, som i ytterst
            ringa utsträck- ning aktualiseras i advokatpraktik, kan man inte
            vänta sig att någon rättshjälpsjurist skall intressera sig för
            att lära in denna ytterst kompli- cerade materia. Utskottsmajoriteten
            syns också i viss mån medveten om dessa förhållanden, då den understryker
            som angeläget ”att de allmänna advokatbyråerna förses med sakkunskap
            även på socialförsäkringens område”. Bortsett från att denna tanke
            är helt orealistisk, måste det vid närmare övervägande framstå
            som uppenbart att det är väsentligt mera både effektivt och billigt
            att vidta speciella åtgärder av den typ som för- ordats i motionerna
            än att inrikta sig på att mera allmänt höja kunskaps- nivån vid
            de allmänna advokatbyråerna. Argumenteringen om rättshjälpsreformen
            har här bemötts så pass in- gående bl.a. därför att den framkommit
            även i samband med frågan om offentligt biträde i vissa förvaltningsärenden
            (SOU 1971: 76, prop. 1972: 132). Som skäl för sitt avstyrkande
            av motionsförslaget anförde utskotts- majoriteten förra året också
            riksförsäkringsverkets skyldighet att utöva tillsyn över de allmänna
            försäkringskassorna och verkets rätt att själv- mant ta upp försäkringsärenden
            till prövning. Häremot måste invändas att riksförsäkringsverket
            i praktiken inte alls i första hand tillvaratar de enskildas intresse.
            Tvärtom aktualiseras ofta intressekollisioner därför att verket
            ser sig nödsakat att begagna sin initiativrätt till enskildas
            nackdel. JO har t. ex. i ett beslut 1972 uttalat att riksförsäkringsverkets
            dubbla ställning som både ”domare” och ”åklagare” mot de enskilda
            kan te sig stötande från principiell synpunkt. JO fann rentav
            funktionen att tillvarata det allmännas intressen så väsentlig
            att han pekade på möj- ligheten att inrätta ett särskilt organ
            för denna uppgift. Att det finns fog för att aktualisera frågan
            hur de enskildas intressen skall bäst beaktas lär mot denna bakgrund
            vara uppenbart.
          </p>
          <p>
            Vi finner mot denna bakgrund anledning att åter föra fram förslaget
          </p>
          <pb facs="riksdagen-motions-pdf/data/1973/mot_1973__1143/mot_1973__1143-003.pdf"/>
          <p>
            Mot. 1973: 1143 -
          </p>
          <p>
            om ett allmänt ombud i socialförsäkringsmål. Detta kan lämpligen
            vara knutet till försäkringsdomstolen och ha till huvuduppgifter
            att tillvarata de enskildas rätt och att verka för en enhetlig
            rättstillämpning. Vi vill understryka det sistnämnda. Det är inte
            i första hand hos försäkrings- domstolen som rättssäkerhetsfrågorna
            aktualiseras. Det gäller främst handläggningen i lägre instans,
            särskilt hos försäkringskassorna men även, som framgått av det
            förut sagda, hos riksförsäkringsverket. Om- budet torde emellertid
            böra organisatoriskt vara knutet till försäkrings- domstolen.
            Vi vill erinra om att riksdagens revisorer 1967 lade fram en utred-
            ning om bedömningarna av rätt till förtidspension enligt lagen
            om all- män försäkring. De fann stora skillnader mellan olika
            försäkringskassor när det gällde gradering av sådan invaliditet
            som berättigar till förtids- pension eller sjukbidrag. Som revisorerna
            anmärkte framstår det inte minst från rättvisesynpunkt som otillfredsställande,
            att utgången av ett ärende av förevarande slag skall växla enbart
            av geografiska skäl och således vara beroende av inom vilket försäkringsområde
            den pensions- sökande råkar ha sin hemvist. Det är givetvis angeläget
            att orättvisor av detta slag avlägsnas. Starka skäl syns tala
            för att ett allmänt ombud får till uppgift att övervaka tillämpningen
            av lagen om allmän försäkring så att den når större geografisk
            enhetlighet. Med hänsyn till den omfattande diskussion som förts
            vill vi emeller- tid inte begränsa vårt förslag till att avse
            endast inrättande av ett all- mänt ombud enligt här angivna riktlinjer.
            Även andra vägar för att stärka de enskildas rättsskydd bör prövas,
            om det inte går att vinna till- räcklig anslutning till tanken
            på ett allmänt ombud. Med hänvisning till det anförda föreslår
            vi att riksdagen hemställer hos Kungl. Maj:t att frågan om åtgär-
            der för ett förbättrat rättsskydd för de enskilda i socialförsäk-
            ringsärenden skyndsamt upptas till prövning, med särskilt be-
            aktande av förslagen om inrättande av ett särskilt organ med uppgift
            att tillvarata de enskildas rätt i sådana ärenden.
          </p>
          <p>
            Stockholm den 26 januari 1973
          </p>
          <p>
            THORSTEN LARSSON (c) i Staffanstorp
          </p>
          <p>
            RUNE GUSTAVSSON (c) CLAES ELMSTEDT (c) i Alvesta
          </p>
        </div>
      </div>
    </body>
  </text>
</TEI>
