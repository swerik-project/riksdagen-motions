<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__163/mot_1929__fk__163-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 163. 3
          </p>
          <p>
            Nr 163.
          </p>
          <p>
            Av herr Gustafson, Fritiof m. fl., om ökat anslag till nyodling
            och betesförbättring å ofullständiga jordbruk.
          </p>
          <p>
            Då riksdagen 1927 beslutade om bidrag till nyodling och betesförbättring
            ä ofullständiga jordbruk mottogs detta beslut ute i bygderna med
            stor till- fredsställelse. Man kände att ett kraftigt stöd gavs
            för åstadkommandet av så- dant arbete, som för den enskilde i
            de flesta fall icke utan bidrag i någon form var möjligt att utföra.
            De från och med 1928 lämnade statsbidragen ha medfört en kraftigt
            ökad nyodling och betesförbättring vid de mindre jordbruk — under
            10 hektar åker -— som kunnat erhålla bidrag till ifrågavarande
            ändamål. Sålunda åstadkom- na nyodlingar och betesförbättringar
            hava medfört icke endast bättre bärighet av det jordbruk, där
            förbättringarna åstadkommits, utan även arbetstillfällen för personer,
            som eljest måst söka sysselsättning vid sidan om Jordbruket. För
            vårt lands strävsamma mindre jordbrukare bereda nämnda statsbidrag
            således ökade möjligheter till en bättre ställning. Inte minst
            betydelsefullt härvidlag är att småbrukarna känna sig understödda
            i sin strävan, att genom uppodling bereda sysselsättning åt sin
            familj och skapa nya värden genom odling av förut ofruktbar mark.
            Ansökningar om bidrag ha senaste året ingivits i sådan mängd,
            att de av riksdagen år 1928 anvisade medlen för budgetåret 1929/1930,
            800,000 kronor, visat sig alldeles otillräckliga. Kungl. Maj:t
            har i år föreslagit riksdagen an- visa 1,000,000 kronor till utlämnande
            av statsbidrag till förutnämnda ändamål och har därvid departementschefen
            framfört övertygande skäl för en sådan höjning av anslaget. Emellertid
            torde med visshet kunna förutsättas, att även det av Kungl. Maj:t
            föreslagna beloppet skall visa sig alldeles otillräckligt. Sålunda
            har från hushållningssällskapen ingivits ansökningar om statsbidrag
            för år 1929 med 2,167,983 kronor. Kungl. Maj:ts förslag innebär,
            att en fjärdedel av anslaget skulle avses till bidrag för betesförbättring.
            De senare åren ha kultiverade beten alltmer bör- jat anses såsom
            ett synnerligen viktigt hjälpmedel vid åstadkommandet av bättre
            lönsamhet av kreatursskötseln. I allt högre grad börjar den animaliska
            produktionen grundas på utsträckt betesgång, och torde anordnandet
            av kulti- verade beten vara av lika stor betydelse för Jordbrukets
            utveckling som nyod-
          </p>
          <pb facs="riksdagen-motions-pdf/data/1929/mot_1929__fk__163/mot_1929__fk__163-002.pdf"/>
          <p>
            4 Motioner i Första kammaren, Nr 163.
          </p>
          <p>
            ling till åker. I synnerhet vid mindre jordbruk har kreaturens
            betesgång hit- tills huvudsakligen baserats på bete i skogsmark.
            Därigenom har skogens återväxt äventyrats och förhindrats i ganska
            hög grad. För åstadkommandet av en rationell skogsvård söker man
            nu så mycket som möjligt förhindra bet- ning i skogsmark. Genom
            avskiljandet av mindre, för beteskultur lämpliga delar av skogsmarken
            till betesområde, som väl skött förmår lämna minst lika stor betesavkastning
            som förutvarande hela skogsområdet, vinnes givetvis stora fördelar
            för skogsskötseln. Statsbidragen till betesförbättringar befrämja
            i hög grad den åstundade »boskillnaden» mellan skog och bete och
            verka såle- des gynnsamt även i skogligt hänseende. Det synes
            därför böra tagas i över- vägande, om ej större del av anslaget
            än fjärdedelen bör avses till betesför- bättringar. Ävenledes
            torde kunna ifrågasättas, huruvida ej bestämmelserna för bidrags
            erhållande i vissa fall böra förändras i syfte att erhålla en
            än bättre effekt av de utlämnade bidragen genom dess sammanförande
            med utlämnande av betes- förbättringslån. Särskild motion med
            yrkande om utredning i detta syfte har samtidigt avlämnats. Osannolikt
            är ej, att sådan utredning kommer att giva vid handen, att en
            tillfredsställande betesförbättring kan ernås utan att sådan fortgående
            stegring av anslagsbehovet behöver ifrågakomma som hittills varit
            fallet. Dock torde ej vara möjligt att åstadkomma behövlig nyodling
            och betesför- bättring vid s. k. ofullständiga jordbruk med mindre
            anslag än det, som efter verkställd utredning föreslogs av 1925
            års kolonisationssakkunniga, eller 1,500,000 kronor.
          </p>
          <p>
            På grund av vad sålunda anförts hemställes,
          </p>
          <p>
            att riksdagen måtte för utlämnande under år 1930 av stats- bidrag
            till nyodling och betesförbättring å ofullständiga jord- bruk
            anvisa för budgetåret 1929/1930 ett extra reservations- anslag
            av 1,500,000 kronor, därav intill 500,000 kronor må användas till
            utlämnande av statsbidrag till betesförbättringar.
          </p>
          <p>
            Stockholm den 21 januari 1929.
          </p>
          <p>
            Fritiof Gustafson.
          </p>
          <p>
            Ernst Lundell. M. Svensson. August W. Johansson. N. Gabrielsson.
            K. J. Gustafsson.
          </p>
        </div>
      </div>
    </body>
  </text>
</TEI>
