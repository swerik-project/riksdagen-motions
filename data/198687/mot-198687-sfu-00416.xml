<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-sfu-00416">
  <teiHeader>
    <fileDesc>
      <titleStmt>
        <title>Avskrivning av studieskulder</title>
        <author corresp="i-ENka9fRWC7HrGDQTU4F2ah">Birger Hagård (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskrivning av studieskulder</title>
          <idno type="rdwebb">GA02sf416</idno>
          <rs type="number">sf416</rs>
          <orgName type="comitteeAbbreviation">sfu</orgName>
          <ref type="dokument_url_text">http://data.riksdagen.se/dokument/GA02sf416/text</ref>
          <ref type="dokument_url_html">http://data.riksdagen.se/dokument/GA02sf416</ref>
          <ref type="dokumentstatus_url_xml">http://data.riksdagen.se/dokumentstatus/GA02sf416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ARXQs111Fmh3GN1VSunNKU" type="signed"/>
        <correspContext corresp="i-ARXQs111Fmh3GN1VSunNKU">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_sf_416/mot_198687_sf_416-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Sf416 Birger Hagård (m) Avskrivning av studieskulder
          </p>
          <p>
            Skuldbördan för landets akademiker har under senare tid blivit
            ett allt värre gissel. Dess värre talar mycket för att det kommer
            att bli ett av de mest svårartade sociala problemen under 1990-talet.
            Om 1950-talets situation hade fått fortsätta att råda, hade det
            sannolikt inte varit fråga om några större svårigheter. Då lönade
            det sig fortfarande att skuldsätta sig för studier. En hygglig
            lön efter avslutad examen tillsammans med en visserligen hög men
            inte som nu orimlig skattebörda gjorde, att det trots allt var
            lönsamt att investera i den egna framtiden. Sedan dess har situationen
            radikalt föränd- rats. En medveten socialistisk politik, som endast
            delvis kunde brytas under de borgerliga regeringsåren, har tillsammans
            med den s. k. högskolereformen 1977 lett till en nivellering för
            akademikernas del. Situationen har för många blivit näst intill
            katastrofal. Det är en truism att påstå, att högre studier i dagsläget
            knappast är lönsamma. Hos ungdomen finns dock naturligt nog en
            ständig framstegsopti- mism. Det måste bli möjligt att bryta den
            nuvarande politiska utvecklings- trenden, så att hårt arbete,
            initiativförmåga och stundens uppoffringar skall kunna löna sig
            och ge en hygglig framtida kompensation. För Sverige är det en
            nödvändighet att slå vakt om den högre utbildningen och dess kvalitet.
            Endast genom att internationellt sett befinna oss på topp har
            vi en möjlighet att kunna bibehålla de landvinningar, som kunnat
            göras. De har gjort det möjligt för vårt land, som för drygt hundra
            år sedan var ett av Europas mest underutvecklade länder, att hävda
            sig bland världens nationer. Det förutsätter i sin tur, att högre
            utbildning blir lönsam för den enskilde. Annars får vi inte tillräckligt
            många — och kanske framför allt inte de ”rätta” — att ta på sig
            de uppoffringar, som längre studier ofta innebär, att avstå från
            delaktighet i det materiella välståndet, fritid m. m. Utan tillgång
            till välutbil- dade på hög nivå står vårt land sig slätt i konkurrensen
            och riskerar att sjunka tillbaka och åter bli i bästa fall en
            ”medelmåtta” bland nationerna. Det finns i detta sammanhang anledning
            att varna för trender av olika slag, som visserligen ansvariga
            utbildningspolitiker har svårt att undgå att beakta, men som de
            får akta sig för att låta bli vägledande. I dag ropas det efter
            tekniker, särskilt civilingenjörer — i brist på ”mellaningenjörer”.
            Men vad händer, när vi utbildat en tillräckligt stor kontingent
            ingenjörer på mellan- nivå? Upphör eller minskar då intresset
            för vissa civilingenjörskategorier? För inte ens tio år sedan
            rådde ett stort överskott på vissa civilingenjörer. De gick arbetslösa
            eller fick skola om sig. Ännu några år tillbaka var arbete i den
            privata industrin inte särskilt populärt. Det skulle vara den
            offentliga sek-
          </p>
          <p>
            15
          </p>
          <pb facs="riksdagen-motions-pdf/data/198687/mot_198687_sf_416/mot_198687_sf_416-002.pdf"/>
          <p>
            torn. Nu är det tvärtom! I det materialistiska samhället har
            framför allt humanisterna känt sig sitta på undantag. Men klara
            tecken finns på att det randas för dem. Människan lever icke av
            bröd allena. Allt talar för en renässans för humanismen och humanisterna.
            Vilken nytta har ett helt exportberoende land som Sverige av tekniker
            och ekonomer som är enbart tekniker och ekonomer? Världen krymper.
            Det gäller att kunna uttrycka sig på andra språk och att ha god
            kännedom om andra delar av världen, deras historia, deras kultur,
            deras samhällsskick. Företagarna i landet borde vidga sina perspektiv
            och i tid inse den mångsidighet, som krävs av deras medarbetare
            i framtiden. Vi kommer att ha ett stort behov av alla sorters
            välutbildade människor. Vad som för stunden ter sig som mest väsentligt
            har i morgon förbytts i sin motsats. För utbildningspolitiker
            gäller det inte minst att planera mot en alltför stor ryckighet
            och att stå emot trender. Den tillfälliga efterfrågan på utbildning
            får inte tillåtas att helt styra våra satsningar. Vi skall komma
            ihåg, att vi aldrig omedelbart eller näst intill kan tillgodose
            stundens krav. Framför- hållningen måste vara väl tilltagen. Det
            säkraste är alltid att ge det personliga intresset en chans. Om
            vi räknar in förkunskapsinlärningen i gymnasiet, tar det bortåt
            tio år, innan en välutbildad akademiker kan göra sin insats. Lägger
            vi därtill behovet av akademiker med doktorsutbildning, ökar tidsramen
            från inträdet i gymnasiet till mellan 15 och 20 år. Eller som
            läget är nu i vissa fall ännu längre. Målet för 1969 års forskarutbildningsreform
            var, att en forskarutbildning vid heltidsstudier normalt skulle
            kunna genomföras på fyra år. Detta har helt misslyckats. Variationen
            mellan de olika fakulteterna i studietider är mycket stor — från
            drygt fem år inom medicinsk fakultet till ca tio år inom humani-
            stisk. Samtidigt är bortfallet stort. Mindre än hälften av dem
            som antogs till forskarutbildning läsåren 1972/73—-1974/75 hade
            avlagt doktorsexamen tio år senare. I avvaktan på regeringens
            forskningspolitiska proposition, aviserad till den 19 februari,
            saknas nu anledning att närmare gå in på forskarutbildningens
            speciella problem. Men självfallet finns det ett samband med de
            problem, som den grundläggande utbildningen har drabbats av. Studiemedelskommittén
            har i uppdrag att se över det nuvarande studieme- delssystemet
            och kommer med ett förslag i höst. Som vi från moderata samlingspartiet
            har framhållit i olika sammanhang finns det anledning att se över
            var subventionerna i systemet är mest befogade, i fråga om bidragsde-
            lens storlek, uppräkningen, fribeloppet, avbetalningsfria år,
            eventuell av- skrivning m. m. Det finns dock anledning att ägna
            ökad uppmärksamhet åt just möjligheterna till avskrivning av studieskulderna
            och då bl.a. i samband med studieprestationerna. För att stimulera
            till längre studier på högre nivå kan det ifrågasättas, om inte
            t. ex. fullbordandet av en ”normal” grundläg- gande akademisk
            utbildning på 120 poäng skall kunna berättiga till en av- skrivning
            av låt oss säga 5 Jo av skuldbeloppet, 6 20 för 140 poäng, 7 70
            för 160 poäng osv. Kanske bör också föreskrivas en tidsgräns för
            examen för att få en sådan avskrivning. Eller också låta en extra
            bonus utgå, om studierna fullbor- dats inom föreskriven tid.
          </p>
          <p>
            Mot. 1986/87 Sf416
          </p>
          <p>
            16
          </p>
          <pb facs="riksdagen-motions-pdf/data/198687/mot_198687_sf_416/mot_198687_sf_416-003.pdf"/>
          <p>
            Detta är ”morotens system”. Men kanske saknar vi i alltför hög
            grad stimulansåtgärder i dag? Detta är definitivt fallet vad gäller
            utbildning av doktorer. Universitetslärarförbundet (SULF) har
            föreslagit, att 50 96 av stu- dieskulderna skall avskrivas den
            dag, då vederbörande disputerar. Det kan förefalla mycket. Men
            med tanke på den alltför långa tiden mellan grundläg- gande examen
            och fil.dr-examen — sju år i genomsnitt, drygt fem år för en medicinare
            och över tio år för en humanist — finns naturligtvis betydande
            samhällsvinster att hämta. En forskarstuderande kostar pengar
            under utbild- ningen och det är angeläget, att han/hon skall kunna
            fungera ett rimligt antal år efter examen. Om de disputerande
            är relativt unga, blir också deras konkurrenskraft på arbetsmarknaden
            större, de har kvar mer att ge av krea- tivt skapande, de kan
            sättas in på nya arbetsuppgifter m. m. Samhället har alltså mycket
            att vinna på, att vi ger de forskarstuderande de allra bästa chanser.
            De är dessutom inte så många — för få i själva verket — att det
            kostar samhället särskilt mycket. Moroten synes alltså vara väl
            befogad. Hittills har piskan varit mest framträdande, när det
            gäller att få till stånd goda resultat inom den högre utbildningen.
            Det har inte lyckats särskilt väl. Borde det inte i stället vara
            dags för moroten?
          </p>
          <p>
            Hemställan
          </p>
          <p>
            Med åberopande av vad i motionen anförts hemställs att riksdagen
            som sin mening ger regeringen till känna vad som i motionen anförts
            beträffande möjliga stimulansåtgärder för de hög- skolestuderande
            i form av avskrivning av studieskulder.
          </p>
          <p>
            Stockholm den 26 januari 1987
          </p>
          <p>
            Birger Hagård (m)
          </p>
          <p>
            Mot. 1986/87 Sf416
          </p>
        </div>
      </div>
    </body>
  </text>
</TEI>
