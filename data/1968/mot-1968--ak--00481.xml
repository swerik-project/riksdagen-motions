<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__481/mot_1968__ak__481-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 481 år 1968
          </p>
          <p>
            Nr 481
          </p>
          <p>
            Av fru Kristensson och herr Nordgren, om rätt för den som biträder
            make i rörelse eller jordbruk att deklarera för inkomst därav.
          </p>
          <p>
            Den som biträder make i hans rörelse eller jordbruk äger ej deklarera
            för erhållen inkomst från denna verksamhet eller för värdet av
            sina arbets- insatser. Detta är ett missförhållande som ej endast
            inverkar vid beskatt- ningen utan även har betydelse för den sociala
            tryggheten. Det borde vara självklart att den som genom en arbetsinsats
            i makes rörelse tillför familjen ett ekonomiskt tillskott skall
            anses som inkomsttagare med de rättigheter och skyldigheter som
            därav följer. Vissa företagare kan lösa problemen genom att bilda
            aktiebolag, varvid makarna anställes hos bolaget. Alla har dock
            ej den möjligheten. Vi finner det otillfredsställande att om den
            ena maken är yrkesarbetande i den andra makens företag, det må
            vara jordbruk, affärsrörelse, tandläkar- eller läkar- praktik
            e. d., denna därigenom skall gå miste om exempelvis ATP-poäng.
            Skulle äktenskapet upplösas på grund av äktenskapsskillnad, kommer
            vär- det av den på båda makarnas arbetsinsatser belöpande ATP-poängen
            att helt tillfalla företagaren själv. När ett förslag till reformerad
            familjebeskattning kommer att föreläggas riksdagen är ovisst.
            I varje fall har enligt uppgift innevarande års riksdag ej att
            emotse ett dylikt förslag. En snar lösning av företagarnas skatte-
            problem på sätt i motionen anges är angelägen. Vi förordar att
            förslag till ändrade skatteregler förelägges riksdagen i sådan
            tid att de kan tillämpas fr. o.m. 1969 års taxering. Med stöd
            av det ovan anförda hemställes, att riksdagen måtte besluta om
            sådana ändringar i skatte- lagstiftningen att make som biträder
            den andra maken i hans rörelse skall äga rätt att deklarera för
            värdet av sina arbetsinsatser, samt att vederbörande utskott måtte
            utarbeta erforderlig lagtext.
          </p>
          <p>
            Stockholm den 25 januari 1968
          </p>
          <p>
            Astrid Kristensson (h) Hans Nordgren (h)
          </p>
        </div>
      </div>
    </body>
  </text>
</TEI>
