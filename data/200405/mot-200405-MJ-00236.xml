<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_236/mot_200405_MJ_236-0001.pdf"/>
      <pb facs="riksdagen-motions-pdf/data/200405/mot_200405_MJ_236/mot_200405_MJ_236-0001.pdf"/>
      <div type="motHeader" xml:id="i-VquKCvrcje4EGiQPufRmg4">
        <div type="motTitle" xml:id="i-8Thz5Zb23AFB7jBVyw2ZJj"/>
        <div type="motSubmissionInfo" xml:id="i-8BKFnThNxuJPn5GfL4HH5K"/>
      </div>
      <div type="motBody" xml:id="i-Qr4KzH8F4pe1nLNYpQE85a">
        <div xml:id="i-Efhfokq4bevDEvUMNrXJcC">
          <p xml:id="i-WgRXXues95ToHQiguy4KqF">
            2004/05 mnr: MJ236 pnr: s33004
          </p>
          <p xml:id="i-YYhvRddDcb2jp4ez2xpGLx">
            Motion till riksdagen 2004/05:MJ236
          </p>
          <p xml:id="i-JGa9JS73pFT8NTufAXY2F">
            av Marie Granlund (s)
          </p>
          <p xml:id="i-GvAZD26e55dF35jJ2oaudE">
            Återvinning av glasförpackningar
          </p>
          <p xml:id="i-6jY6PdDBrFWUsLjTUkpwcv">
            Förslag till riksdagsbeslut
          </p>
          <p xml:id="i-FQF7Tt2zz9ucoBaeU1eH2C">
            1. Riksdagen tillkännager för regeringen som sin mening vad i
            motionen anförs om glasåtervinning i Sverige. 2. Riksdagen tillkännager
            för regeringen som sin mening vad i motionen anförs om behovet
            av att finansiera systemet. 3. Riksdagen tillkännager för regeringen
            som sin mening vad i motionen anförs om att regeringen på längre
            sikt skall verka för en harmonisering av förpackningsavgifterna
            inom EU.
          </p>
          <p xml:id="i-LcHzD6gZDjMGmWGajMFKid">
            Motivering
          </p>
          <p xml:id="i-GpDatqAncdNX76Lbq8Uij7">
            Svenskarna är bra på att samla in glas och lämna till återvinning
            i stället för att slänga det i soporna eller ute i naturen. 2003
            samlade Svensk Glasåtervinning (SGÅ) in 90 procent av det i Sverige
            sålda glaset, vilket är 20 procentenheter över de krav som ställs
            i lagen om producentansvar. Tack vare den höga insamlingsgraden
            kunde 150 000 ton glas återvinnas i stället för att skräpa ner
            i naturen eller belasta den kommunala sophanteringen. Värdet på
            det återvunna glaset är dock lägre än kostnaderna för insamlingen,
            varför denna i huvudsak finansieras av en avgift på varje i Sverige
            såld glasförpackning. Detta väl fungerande system håller dock
            på att knäckas av den kraftigt ökande privatinförseln av alkoholhaltiga
            drycker, eftersom dessa glasflaskor inte ingår i det svenska producentansvaret
            och därmed inte bidrar ekonomiskt till kostnaderna för insamling.
            Av de 150 000 ton som samlades in förra året var ca 30 procent
            utländska, privatinförda glasflaskor, för vilka någon förpackningsavgift
            inte hade betalats i Sverige. Insamling av detta glas, som fyllde
            1 200 fullastade långtradare med släp, kostade Svensk Glasåtervinning
            omkring 25 miljoner kronor. En direkt kostnad som man inte fick
            någon ekonomisk täckning för.
          </p>
          <pb facs="riksdagen-motions-pdf/data/200405/mot_200405_MJ_236/mot_200405_MJ_236-0002.pdf"/>
          <p xml:id="i-E6cXHLneUedKeDrhfnkAHT">
            2004/05:MJ236
          </p>
          <p xml:id="i-7MConci12ZScL7nWZW1dDt">
            Problemet är av naturliga skäl störst i de delar av landet som
            gränsar till länder med lägre alkoholskatt. Enligt en nyligen
            genomförd undersökning i Malmöregionen var 56 procent av de glasflaskor
            som lämnades för återvinning privatinförda, vilket innebär att
            bara 44 procent av glaset bidrar till finansiering av kostnaderna
            för insamlingen. Svensk Glasåtervinning har inte möjlighet att
            i längden driva en glasåtervinning som man inte får ekonomisk
            täckning för. SGÅ har därför aviserat att det finns en risk att
            man måste skära ner insamlingen av glas i de områden där privatinförda
            glasförpackningar utgör en del av den totala mängden glas. Detta
            innebär en betydande risk för stark negativ påverkan på miljön,
            orsakad av ökad nedskräpning med glasförpackningar i naturen och
            en högre belastning på den kommunala sophanteringen.
          </p>
          <p xml:id="i-PauF3H9KHsCuT5pXpvEY8M">
            Stockholm den 28 september 2004
          </p>
          <p xml:id="i-W9YJgr32EAccU8z66fS827">
            Marie Granlund (s)
          </p>
        </div>
      </div>
    </body>
  </text>
</TEI>
