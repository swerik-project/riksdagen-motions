<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00253">
  <teiHeader>
    <fileDesc>
      <titleStmt>
        <title>Antibiotikaresistens ett växande problem</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antibiotikaresistens ett växande problem</title>
          <idno type="rdwebb">H002So253</idno>
          <rs type="number">So253</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So253/text</ref>
          <ref type="dokument_url_html">http://data.riksdagen.se/dokument/H002So253</ref>
          <ref type="dokumentstatus_url_xml">http://data.riksdagen.se/dokumentstatus/H002So253</ref>
          <ref type="doc">http://data.riksdagen.se/fil/EB7E3B94-E082-4974-A487-BDB402CB6ECC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9BHSUPCgyzU2N3N7Ue6BVY" type="signed"/>
        <correspContext corresp="i-9BHSUPCgyzU2N3N7Ue6BVY">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CHnMiT5E5yvQD7Qb1K9ip3" type="numbering">
          <date when="2012-10-01"/>
        </correspAction>
        <correspAction xml:id="i-3s39vhzve3y9wskPjdvfSa" type="submission">
          <date when="2012-09-28"/>
        </correspAction>
        <correspAction xml:id="i-Qis5JVmsDkH9Apr4AVDeKK" type="transfer">
          <date when="2012-09-26"/>
        </correspAction>
        <correspAction xml:id="i-FptA6Kacg9Q65r7bzaRzwq" type="assigned"/>
        <correspContext corresp="i-FptA6Kacg9Q65r7bzaRzwq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HMcrG4P8Qdje1ka36JFyvr" type="motHeader"/>
      <div xml:id="i-CbEX6QsJhzPUvopJfZgPSE" type="motBody">
        <div xml:id="i-92wswXuaS6Py2qgERAkMSQ" type="motProposal" subtype="förslag">
          <head xml:id="i-UVnkWvMjARqzEDrbkgehGS">
            Förslag till riksdagsbeslut
          </head>
          <list xml:id="i-GGoKvnWwq436wyqF9aCegr" style="ol">
            <item xml:id="i-9oQvLC5boXsB55yUcpMQ7s">
              Riksdagen tillkännager för regeringen som sin mening vad som
              anförs i motionen om behovet av snabba åtgärder mot den ökande
              utbredningen av antibiotikaresistens.
            </item>
            <item xml:id="i-2Bh9MCJXHEMnXUe5iNHnpi">
              Riksdagen tillkännager för regeringen som sin mening vad som
              anförs i motionen om vikten av forskning i syfte att ta fram ny
              antibiotika. 1
            </item>
            <item xml:id="i-SzDmP4S9sGiSGZbb9BKk5m">
              Riksdagen tillkännager för regeringen som sin mening vad som
              anförs i motionen om behovet av ett ökat internationellt samarbete
              för att minska antibiotikaresistens.
            </item>
            <item xml:id="i-6x5pthyhedPyHYc93Aprny">
              Riksdagen tillkännager för regeringen som sin mening vad som
              anförs i motionen om vikten av att fastlägga en policy om att
              markörgener som åstadkommer resistens mot antibiotika som används
              som läkemedel inte ska tillåtas i genmodifierade växter som kan
              komma ut på marknaden. 2
            </item>
          </list>
          <p xml:id="i-7YrUW8XUnkXSJxzmdq88vV">
            1 Yrkande 2 hänvisat till UbU.
          </p>
          <p xml:id="i-W1nYz69LgqoirM62TGBzSY">
            2 Yrkande 4 hänvisat till MJU.
          </p>
        </div>
        <div xml:id="i-Nkmj7mm9CZtWfaSi4wEsGz" type="motContent">
          <head xml:id="i-79JfTgnZQWaVnTsQ6gDwXh" type="h1">
            Bakgrund
          </head>
          <p xml:id="i-CUJaocB3To8ugqbadeTNdd">
            Antibiotikaförbrukningen i Sverige ökar trots varningar om risken
            för resistenta bakterier. Även barn under sex år anses fortfarande
            i allt för hög utsträckning behandlas med antibiotika i öppenvården.
          </p>
          <p xml:id="i-K4HLwHfKjNUaevuPmRRXB7">
            Även om vi i Sverige är tämligen duktiga på att förebygga uppkomsten
            av resistenta stammar så känner inte bakterierna av några landgränser.
            Med tanke på hur mycket vi reser så är frågan om antibiotikaresistens
            verkligen en internationell fråga.
          </p>
          <p xml:id="i-4aLZhhkXXp3jxdnH7sHeFJ">
            Mina tidigare motioner i ämnet med i huvudsak samma krav som
            i denna motion har avslagits av berörda utskott. Motiveringarna
            har i huvudsak varit det framgångsrika arbete som bedrivs i de
            så kallade Stramagrupperna runt om i landet samt att man instämmer
            i regeringens syn på frågan. Det sistnämnda skall tolkas så att
            man anser det viktigt med såväl ett nationellt som ett internationellt
            arbete med att ta fram nya substanser och att förebygga. I huvudsak
            har de berörda utskotten delat motionstextens uppfattning, men
            de har ändå valt att avslå förslagen i motionerna.
          </p>
          <p xml:id="i-XUke7WEwQSGY9nJqUb1j18">
            Den del av motionstexterna som utskotten i huvudsak valt att
            avstå från att kommentera är där jag nämner möjligheten att utöka
            samverkan med forskning i Taiwan. Taiwan har nu nått en form av
            observationsstatus i WHO vilket är en bra början. Jag har ingen
            kunskap om i vilken utsträckning mina påpekanden om den forskning
            som finns i Taiwan har påverkat den svenska regeringens agerande
            i frågan men jag hoppas att regeringen verkar för en fortsatt
            integration av Taiwan i arbetet inom WHO. Problemet med den växande
            resistensen mot de antibiotika som finns och svårigheten att få
            fram my antibiotika gör det svårt för mig att acceptera att politiska
            låsningar skall tillåtas inskränka möjligheterna att nå framgång
            exempelvis med helt nya lösningar och metoder.
          </p>
          <head xml:id="i-AXYheoVok1k87tQ6SVvenu" type="h1">
            Motivering
          </head>
          <p xml:id="i-S5cbeenT7pwMQUn2WRx5Ki">
            Det finns många anledningar till att kraftigt minska användningen
            av antibiotika. Forskarna hävdar att den mesta användningen är
            onödig. Efter en kur är exempelvis patienten minst tusen gånger
            mer mottaglig för smitta än innan. Oftast skadar man lika många
            eller kanske fler nyttiga bakterier än farliga vid en antibiotikabehandling.
            Bakterier finns i en närmast oändlig variationsrikedom, närmare
            bestämt 10 31 eller 10 med 31 nollor efter vilket blir ett så
            stort antal varianter att det knappast är möjligt att förstå.
            Resistens kan utvecklas i en variant för att sedan vandra vidare
            till andra miljöer och andra varianter.
          </p>
          <p xml:id="i-6NRGTzcpawM97RRGwDVqBf">
            Tyvärr används antibiotika även preventivt inom både djurhållning
            och odling. Exempelvis besprutas tobaksodlingar med antibiotika.
            Det finns rester överallt och i dag anses det finnas ett belagt
            samband mellan antibiotika och astma. Även vid genmanipulerandet
            av växter för att nå högre avkastning används antibiotika.
          </p>
          <p xml:id="i-K9zHKrnBZ8iMFQTC8z9HpJ">
            Inom vården blir det allt svårare att hitta preparat som fungerar
            och antalet nya preparat är mycket litet. Forskarna påstår till
            och med att vi bör betrakta antibiotika som en ändlig resurs.
          </p>
          <p xml:id="i-Aiy8bN4mfbDa7GTZZRffkV">
            1999 gav regeringen ett uppdrag till Socialstyrelsen att i samråd
            med berörda myndigheter och organisationer utarbeta en nationell
            plan för att bekämpa antibiotikaresistens. EU:s ministerråd kom
            med rekommendationer 2002, WHA som är WHO:s beslutande organ i
            dessa frågor tog en resolution 2005 och Sveriges regering lade
            fram en proposition samma år (Strategi för ett samordnat arbete
            mot antibiotikaresistens och vårdrelaterade sjukdomar).
          </p>
          <p xml:id="i-Ds68SzfVGpXSQszbNq6UG">
            ReAct (Action on Antibiotic Resistance) är ett världsomspännande
            nätverk som Strama (Strategigruppen för rationell antibiotikaanvändning
            och minskad antibiotikaresistens) initierade 2004 tillsammans
            med Dag Hammarskjöld Foundation och Avdelningen för internationell
            hälsa, IHCAR, vid Karolinska Institutet. ReAct finansieras av
            Sida och har sin bas vid Uppsala universitet.
          </p>
          <head xml:id="i-VnJGLUMahbUCFEzhgdnJJM" type="h1">
            Åtgärder Fortsätt gå före
          </head>
          <p xml:id="i-DCTVz2BNntsWyfHJRHydxq">
            Vården måste ha större fokus på problemet antibiotikaresistens
            både i Sverige och i resten av världen. Smittskydd måste åter
            bli en viktig del i läkarutbildningen och få mer plats i ständig
            fortbildning av all vårdpersonal. All användning av antibiotika
            även utanför vården måste granskas och behovsprövas. Detta måste
            göras inte bara i vårt land utan här krävs global skärpning. Sverige
            måste fortsätta vara det föregångsland som visar att det är möjligt
            att vara ytterst återhållsam med användningen av antibiotika,
            att välja andra behandlingsmetoder och framför allt att hålla
            ett mycket högt smittskydd. Riksdagen bör ge regeringen till känna
            vad som här anförts om det angelägna i att snabba åtgärder vidtas
            mot utbredningen av antibiotikaresistens.
          </p>
          <head xml:id="i-XBEEwfk3eSgRH4mk5zuj7W" type="h1">
            Ökat internationellt samarbete
          </head>
          <p xml:id="i-MBca8PkGpNiLXw7S8EfvKZ">
            Det krävs ett internationellt arbete för att förhindra att missbruket
            av antibiotika får sådana proportioner att vi omedvetet avskaffar
            ett av de viktigaste verktygen vi har inom vården. Sverige måste
            snarast söka samverkan med länder som har insett problemets vidd
            och lyfta fram frågan inom WHO än kraftigare. Alla som kan bidra
            måste bjudas in. Här finns det särskilda problemet att Taiwan,
            som har framstående forskning på detta område, på grund av maktpolitiska
            motsättningar mellan stora nationer inte tillåts samverka med
            andra länder ens för global hälsa. Riskerna med en ökande utbredning
            av antibiotikaresistens är så allvarliga att alla goda krafter
            måste släppas lösa för att hantera frågan.
          </p>
          <p xml:id="i-CxM2eroZe3Nd14Huy3t1i8">
            Sverige måste även agera för ett ökat globalt samarbete för att
            säkerställa vår försörjning av livsmedel utan att antibiotika
            regelmässigt används i vare sig odling eller djurhållning. All
            användning utanför vården måste ske med ytterst stor restriktivitet.
            Särskilt viktig är den globala satsningen på rent vatten i fattiga
            länder eftersom förutsättningarna för god hygien kanske är den
            viktigaste faktorn för att minska behovet av antibiotika inom
            vården.
          </p>
          <p xml:id="i-Jn8xQ9shFUhXpqq4urNzAY">
            Riksdagen bör mot bakgrund av det anförda ge regeringen till
            känna som sin mening motionens krav om behovet av ett ökat internationellt
            samarbete på området.
          </p>
          <head xml:id="i-8qFEsJ8AGEw8CSd3tSQpaw" type="h1">
            Forskning
          </head>
          <p xml:id="i-2WAreYmB7hvgp9NpijeNML">
            Svensk forskning på det medicinska området är omvittnat framstående.
            Tyvärr har dock en förändring skett det senaste årtiondet där
            de kortsiktiga ekonomiska intressena inom läkemedelsindustrin
            fått ett allt större inflytande. Grundforskning och den uthållighet
            som krävs där har bolagen svårt att hantera. Svenska forskare
            har under seminarier gett exempel på utvecklingsarbete som har
            skett tack vare offentlig finansiering och som med största sannolikhet
            aldrig hade varit möjligt enbart med kommersiell finansiering.
            Oron bland forskarna för att det i dag saknas resurser på universiteten
            för de behov av medicinsk forskning som man i dag kan identifiera
            är stor.
          </p>
          <p xml:id="i-55yqkmn6dQDhh89rfNqEkP">
            Nya antibiotika står högt på sjukvårdens önskelista. Forskningen
            har svårt att leverera med de knappa resurser man har. Regeringen
            bör därför tydligare än idag styra forskningsmedel till detta
            område. Det är inte alltid som den form för forskningsfinansiering
            vi har i dag i Sverige förmår styra resurser till de mest nödvändiga
            områdena. När forskningsråden styr medlen så är den vetenskapliga
            höjden på ansökningarna en tyngre faktor än den möjliga nytta
            som kan komma ut av forskningen eller de behov som finns utanför
            forskningsvärlden. Så ska säkert också huvudinriktningen vara
            men när samhället ser specifika områden där behovet av snabba
            forskningsinsatser är stort så krävs det politiskt mod för att
            en rimlig andel av resurserna ska styras mot samhällsbehoven i
            stället för mot de rent vetenskapligt intressanta.
          </p>
          <p xml:id="i-PyAKGawHD56X3LvLp2Xay6">
            Riksdagen bör mot bakgrund av detta ge regeringen till känna
            som sin mening vad som anförs i motionen om behovet av åtgärder
            för att stärka forskningen kring antibiotika.
          </p>
          <head xml:id="i-JPbZvhmcW28mCJiH6E9hyr" type="h1">
            Antibiotikaspridning via markörgener
          </head>
          <p xml:id="i-NfHkiRw6btRWvLTFjDWD85">
            I växtförädling, vid användning av så kallad GMO-teknik, används
            ibland markörgener med resistens för antibiotika. Även om risken
            för skada är liten så finns den, och den risken bör tas på allvar.
            Det finns en liten risk att en gen som ger resistens mot ett antibiotikum
            förs över till en bakterie som en fungerande enhet. Konsekvensen
            kan bli att bakterien i fråga kan överleva och föröka sig även
            i närvaro av aktuellt antibiotikum.
          </p>
          <p xml:id="i-5PQ8mXkJAu9e3kURa4v6Bf">
            Det har sedan länge sagts att man utvecklar tekniker som gör
            det möjligt att fasa ut selektionsmarkörgener som bygger på resistens
            mot antibiotika. Detta bör snarast ske.
          </p>
          <p xml:id="i-TxtuMCWj6ifrinTZkwxMA3">
            Mot bakgrund av denna riskbild bör riksdagen uppmana regeringen
            att föreslå riksdagen en policy om att markörgener som åstadkommer
            resistens mot antibiotika, som används som läkemedel, inte ska
            tillåtas i genmodifierade växter som kan komma ut på marknaden.
          </p>
          <p xml:id="i-SXLsknF1amfe9TL3DKDoYJ">
            Med förhoppning om att problematiken mognat i Regeringskansliet
            väcker jag än en gång dessa förslag och hoppas att det kan putta
            regeringen framåt något pinnhål på detta område.
          </p>
        </div>
        <div xml:id="i-TFV97EeHmLkpMtyXaUQp8y" type="signatureBlock">
          <list xml:id="i-RJQNPHj1dvW7bzzxHa7Jqb">
            <item xml:id="i-Mk2zhezckG2sizA4WkJjsa" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
