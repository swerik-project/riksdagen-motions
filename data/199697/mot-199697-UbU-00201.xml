<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UbU-00201">
  <teiHeader>
    <fileDesc>
      <titleStmt>
        <title>Mobbning - ett folkhälsoproblem</title>
        <author corresp="i-Q6uWG1k3pbJio9CebNs3Cz i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mobbning - ett folkhälsoproblem</title>
          <idno type="rdwebb">GK02Ub201</idno>
          <rs type="number">Ub201</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GK02Ub201/text</ref>
          <ref type="dokument_url_html">http://data.riksdagen.se/dokument/GK02Ub201</ref>
          <ref type="dokumentstatus_url_xml">http://data.riksdagen.se/dokumentstatus/GK02Ub201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jt9U8NkZNgWstxDtjyyVp7" type="signed"/>
        <correspContext corresp="i-Jt9U8NkZNgWstxDtjyyVp7">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-7uyBXPyvTHyvfdkWFXHxuQ" type="referral">
          <date when="1996-10-11"/>
        </correspAction>
        <correspAction xml:id="i-Kf7etZm1JmC25asWoKqGGx" type="dismissal">
          <date when="1996-10-11"/>
        </correspAction>
        <correspAction xml:id="i-FXD54CH2s2n7Dizd7kgfqp" type="submission">
          <date when="1996-10-07"/>
        </correspAction>
        <correspAction xml:id="i-MexkV9TYRYS7e17cTKi9bV" type="referral">
          <date when="1996-10-11"/>
        </correspAction>
        <correspAction xml:id="i-XgQWiHbCgKtzXLBF63hW49" type="dismissal">
          <date when="1996-10-11"/>
        </correspAction>
        <correspAction xml:id="i-S35oG3iNDUB1jHDpUdUGqV" type="submission">
          <date when="1996-10-07"/>
        </correspAction>
        <correspAction xml:id="i-VqvSssFZmhASBYntsLdo6N" type="assigned"/>
        <correspContext corresp="i-VqvSssFZmhASBYntsLdo6N">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_UB_0201/mot_199697_UB_0201-0001.pdf"/>
      <div xml:id="i-8PcqjfxHV66oacQkUXV8da" type="motHeader">
        <div xml:id="i-3dvsCMus6PMNLUyg8xSNnS" type="motTitle"/>
        <div xml:id="i-Jtfqt2XTJu2kJMn8No2yMf" type="motSubmissionInfo"/>
      </div>
      <div xml:id="i-9Cu6NVPfE3KuUQ1knVbczQ" type="motBody">
        <div xml:id="i-5N4qjhNoaZTee2kpntdjQK">
          <p xml:id="i-75rbPvJU9p9kjNQkToCvGC">
            Ub201
          </p>
          <p xml:id="i-P5qWYX1PQ9NFrWypfpGdga">
            Motion till riksdagen 1996/97:Ub201
          </p>
          <p xml:id="i-DTDE8dG8EqZdmeWyeWFKfn">
            av Sten Tolgfors (m) Mobbning — ett folkhälsoproblem
          </p>
          <p xml:id="i-27TMzLLRPN7aDVaComXCHc">
            Mot. 1996/97 Ub201-204
          </p>
          <p xml:id="i-26u43f8SMNZBeUwQG5VVhv">
            ”Det värsta med mobbning är att det mer eller mindre är accepterat.
            Vissa menar att det är bra med lite mobbning. Personligen anser
            jag att man aldrig kan tolerera någon mobbning, från en som upplevt
            helvetet i tre år.”
          </p>
          <p xml:id="i-6cgPcC6YmN3LvhH2a5THjK">
            Citatet kommer från en flicka i en niondeklass i Örebro. Det
            visar hur viktigt det är att arbeta för att förbättra barns och
            ungdomars attityder gentemot varandra.
          </p>
          <p xml:id="i-U9PYuBfB2kfKob2TijqNx2">
            För mig som moderat är mobbningsfrågan i grunden ideologisk.
            Det handlar om våra barns ovillkorliga rätt till respekt för sin
            person och sitt sätt att vara. Mobbning är en oacceptabel kränkning
            som ofta når direkt in i själen på den som utsätts. Självförtroende
            och trygghet förstörs inte sällan för lång tid i livet. Studieresultaten
            påverkas också negativt när skolgången förknippas med oro eller
            rädsla. Så skall det inte behöva vara. Det är vår skyldighet att
            se till att alla kan vara trygga i skolan, inte minst med tanke
            på skolplikten. Det är viktigt att slå fast att det aldrig är
            den drabbades fel att han eller hon mobbas. Ansvaret ligger alltid
            på den som utsätter andra och — dessutom — på dem som låter det
            ske. Det går inte att blunda för att tusentals svenska barn och
            ungdomar far illa i skolan och på väg till skolan. De får lära
            sig att de inte duger, att det är något fel på dem som gör att
            de inte förtjänar att få del av gemenskapen. Den omedelbara smäleken
            och smärtan kanske går över med tiden, men ibland består såren
            i själen livet ut. Den negativa självbild som mobbning kan ge
            upphov till kan vara förödande för många barns möjligheter att
            utvecklas och örverkliga sina mål i livet. Lika otäckt är att
            många föräldrars obehagliga minnen från barndomen väcks till liv
            när barnen får liknande problem. Tyvärr präglas dock skolpolitiken
            av en beklämmande brist på ledarskap just vad gäller hanteringen
            av mobbning och våld i skolan. Skolministern säger sig dela oron
            över mobbningen, men saknar kraft att visa vägen. Lokala politiker
            kan stundom resonera som vore mobbning ett allvarligt problem
            i allmänhet, men inte just inom det egna området. Resultatet blir
            att enskilda skolor och lärare tvingas till svåra och ibland kontroversiella
            principiella avgöranden, som t.ex. om våld skall polisanmälas,
            när politiker på riks- och okalnivå duckar för sitt ansvar. Det
            är dags för krafttag mot mobbningen. Vi måste uppmärksamma problemet,
            stötta de drabbade och ta itu med mobbarna. Våra barn och ungdomar
            skall kunna gå trygga till skolan, känna sig trygga under skoldagen
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0002.pdf"/>
          <p xml:id="i-K5GFuCocPU36147YPDNpe4">
            och kunna ta sig hem trygga. Allt annat är ett misslyckande för
            politiken, skolan och samhället i stort.
          </p>
          <p xml:id="i-UwzY2HxPPZ6evAbtjofEBW">
            Den talande tystnaden
          </p>
          <p xml:id="i-BzjDmyeW7oGoQH77XFC5Vx">
            Det råder en förvånande brist på debatt kring mobbningsproblemen.
            Arbetsmiljö- och hälsofrågor kan om de gäller vuxna skapa engagerade
            och uppmärksammade offentliga diskussioner. Lek med tanken att
            tiotusentals vuxna led av ett gemensamt arbetsmiljöproblem. Vilken
            reaktion skulle detta väcka? Möjligen kan tystnaden förklaras
            med att mobbning är ett svårt och känsligt ämne, inte sällan förknippat
            med skam och skuldkänslor. Men tystnaden måste brytas. Det är
            viktigt att politiker, skolan och människor i stort sänder signalen
            att man står bakom dem som utsätts. Den som drabbas — och hans
            eller hennes anhöriga — befinner sig ofta i en utsatt situation
            då det inte är lätt att ställa krav på handling från samhällets
            sida. Det kravet skall heller inte behöva ställas, hjälp skall
            kunna fås ändå. Den som leder verksamheten på en skola där mobbning
            förekommer kan känna oro för att skolan skall komma i oförtjänt
            dålig dager om saken blir känd offentligt. Även om jag har viss
            förståelse för oron, så är ändå öppenhet om problemen på våra
            skolor en förutsättning för att komma till rätta med dem. Det
            inger inte förtroende när skolledningar förnekar att problem förekommer,
            eller riktar sin upprördhet mot att offentlighetens ljus drabbar
            skolan. Det är enligt min uppfattning bättre att erkänna när mobbning
            förekommer, men samtidigt slå fast att allt görs för att man skall
            komma tillrätta med den. Skolan har de senaste åren generellt
            sett ökat sina ambitioner i syfte att komma tillrätta med mobbning.
            Särskilda grupper för att ta tag i mobbningsproblem har t.ex.
            bildats på många skolor. Men mycket återstår att göra, vilket
            framgår av statistik från bl.a. Barnombudsmannen. Det gäller också
            att lära av de goda exemplen, skolor som har kunskap och erfarenhet
            att dela med sig av.
          </p>
          <p xml:id="i-MMWbb9Xd94zthPSBSZREAJ">
            Mobbning — ett folkhälsoproblem
          </p>
          <p xml:id="i-WfjK33Bxf7HmqHeCE1FAeA">
            Mobbning är ett allvarligt folkhälsoproblem i Sverige idag. 100
            000 barn beräknas vara utsatta för mobbning eller andra kränkningar
            i eller på väg till sin skola. Därtill kommer alla de föräldrar,
            syskon och andra anhöriga som lider när barnen far illa. Sammanlagt
            är kanske en halv miljon svenskar mer eller mindre regelbundet
            berörda av mobbningsproblemen. Mobbningen inns överallt.
          </p>
          <p xml:id="i-BCCyXVhiB9Z49WH3wBuPm7">
            En undersökning i Örebro bland 3 000 gymnasieelever visade att
            25 procent av ungdomarna 1994 kände till att kamrater mobbades.
            Sex procent erkände att de den senaste terminen mobbat andra elever.
            64 procent berättade att man knappast alls diskuterat mobbning
            i skolundervisningen. En av de ledande experterna på mobbning,
            professor Dan Olweus, gjorde på 80-talet en undersökning bland
            mer än 150 000 elever. Han kom fram till att omkring 15 procent
            av eleverna i grundskolan regelbundet var inblandade i mobbning,
            antingen som offer eller mobbare. Detta motsvarar ungefär en
          </p>
          <p xml:id="i-EcyaoBt1Xyfdo5mJVCNaSx">
            Mot. 1996/97Ub201
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0003.pdf"/>
          <p xml:id="i-Mu9sBa7ugtW2evsXNbb7p2">
            Mot.
          </p>
          <p xml:id="i-NyT12jZckPG6WGMsFGXXKZ">
            1996/97Ub201
          </p>
          <p xml:id="i-GRfc8BLXB5Bd241okxDb75">
            elev av sju. Mellan nio och tio procent var utsatta för mobbning,
            vilket innebär ca 100 000 barn. Sju procent, eller 63 000 ungdomar,
            mobbade andra. Gruppen som både mobbade andra och själva utsattes
            för mobbning var liten, omkring två procent, eller 18 000 personer.
          </p>
          <p xml:id="i-QVuoXrZk8CQgr55JeR63nC">
            Allvarligare yttringar
          </p>
          <p xml:id="i-Qc3PhYqx3JBcdtdbrwcVBG">
            Olweus trodde sig också se tecken på att mobbning både tar sig
            allvarligare former och är mer utbredd idag än för säg tio, femton
            år sedan. Barnens rätt i samhället, BRIS, gjorde 1992 en enkät
            bland skolsköterskor, socialsekreterare och socialnämndsordförande.
            Det förekom då mobbning i 95 av 100 skolor, enligt de tillfrågade.
            Ungefär hälften av mobbningsfallen var allvarliga, menade skolsköterskorna.
            Det finns troligen också ett stort mörkertal. Alla skador rapporteras
            inte. Det förekommer att skador som uppstått på grund av våld
            och mobbning rapporteras som olycksfall. Det är förhållandevis
            fler pojkar som blir mobbade. Antalet flickor är ca 2/3 så stort
            som antalet drabbade pojkar. Samtalen till BRIS om mobbning ökar.
            1993 handlade 10 procent av de 5 000 samtalen om mobbning. Centralförbundet
            för alkohol- och narkotikaupplysning (CAN) frågade 1993 i samband
            en undersökning om droger också om förekomsten av mobbning. Barn
            i årskurs 9 fick frågorna: Finns det någon elev i din klass som
            blivit mobbad någon gång under det här läsåret? Har du själv blivit
            mobbad någon gång under det här läsåret? och Har du själv, eller
            tillsammans med andra, varit med om att mobba någon skolkamrat
            det här läsåret? 23 procent svarade att det fanns någon i klassen
            som blev mobbad. 90 procent sa att de själva inte hade drabbats
            av mobbning, men fyra procent svarade "ja — en gång" och fem procent
            "ja — flera gånger". 78 procent menade att de själva inte hade
            mobbat andra. 11 procent av pojkarna svarade dock "ja — en gång",
            tio procent sa "Ja — flera gånger".
          </p>
          <p xml:id="i-5vwZJGHdp5PrjQ21hnHS8Y">
            Också lärare drabbas
          </p>
          <p xml:id="i-BheEQuFcCbN6Zti1JEhW9F">
            Mobbningen i skolan berör inte bara barnen, också lärare drabbas.
            Åren 1991-1992 hade 14 procent av lärarna utsatts för våld eller
            hot om våld i skolan. 42 procent av lärarna i undersökningen kände
            att de hade trakasserats av elever. Drygt 50 procent av lärarna
            tyckte att problemen lösts på ett acceptabelt sätt och att hjälp
            erhållits av kolleger, skolledning eller föräldrar. Föga förvånande
            kommer fler rapporter om våld mot lärare i storstäder än mot kollegor
            på mindre orter. De lärare som drabbas mest är de som undervisar
            på högstadiet, följda av lärare på gymnasiet. På de andra stadierna
            förekommer knappt problemen. Det är dubbelt så många kvinnor som
            män som drabbas av våld i skolan.
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0004.pdf"/>
          <p xml:id="i-PgYwddzP3J5FH1EXcPKD4q">
            Av de elever som i den tidigare refererade undersökningen från
            Örebro uppgav att mobbning förekom i skolan, menade ca 30 procent
            att lärare var de som mobbade andra. Även om siffran har osäkerheter
            måste den ses som en varningssignal. Det vore fel att blunda för
            att mobbning förekommer också i övriga arbetslivet, även om detta
            är än mindre diskuterat än mobbning i skolan. Det är oerhört viktigt
            att alla — arbetsledare, förtroendevalda och företagsledningar
            m.fl. — sänder entydiga signaler vad gäller förekomsten av mobbning
            och utfrysning. Det skall inte förekomma.
          </p>
          <p xml:id="i-FJPuAs96QXraj6pHp39P2a">
            Nål och silverskål
          </p>
          <p xml:id="i-DohCNz5Ri7L1afk3fdqyh4">
            Det finns uppgifter om att de som i unga år mobbar andra senare
            i livet är överrepresenterade i annan kriminalitet. Dessutom tenderar
            mobbning att urarta om den tillåts fortgå. Det som börjar med
            gliringar kan sluta med våld och misshandel.
          </p>
          <p xml:id="i-Bf7fSr9ePfvEGBneCJuQbM">
            Ungdomsvåldet i samhället hänger enligt min mening samman med
            mobbningen. Detta sagt utan att förringa de andra faktorer som
            ligger bakom våldet, som alkoholintag, dåliga hemförhållanden
            och bristande kontakter med vuxna. Det är i skolan som samhället
            tidigast kan sätta gränser när någon ger sig på andra. Undfallenhet
            eller passivitet ger problem både på kort och lång sikt. Samtidigt
            är det viktigt att understryka att det också är i unga år som
            samhället kan hjälpa ungdomar som hamnat på glid rätt igen. Den
            vanliga bilden — att de som mobbar själva är osäkra och har problem
            — är inte allmängiltig. Enligt undersökningar rör det sig ofta
            om elever som är starka, aggressiva och som har ett behov av att
            dominera sin omgivning. Man får helt enkelt en ”kick” av att ge
            sig på andra i skolan och i värsta fall också senare i livet.
            De barn som drabbas av mobbning är däremot ofta svaga eller känsliga
            och kan därmed ha svårt att hävda sig i klassen. Detta gör mobbningen
            än otäckare — när många starka ger sig på en svag.
          </p>
          <p xml:id="i-VAAPCiJ4XpK5NMr5gjV9sx">
            Skollagens intentioner
          </p>
          <p xml:id="i-JLENhvcMgiPmWBpBEGgmgr">
            Skollagen är numera alldeles tydlig, vad gäller mobbning. Den
            gör alldeles klart att skolan är skyldighet att agera. Det är
            glädjande att också den nuvarande skolministern uppmärksammat
            den borgerliga regeringens åtgärder mot mobbningen. I skollagens
            förarbeten framgår att skolan skall gripa in om tecken på vantrivsel
            eller mobbning märks. Det slås också fast att en avvaktande attityd
            från skolan kan uppfattas som en tyst sanktion av mobbarnas agerande.
            Skollagen säger att de som arbetar i skolan särskilt "skall bemöda
            sig om att hindra varje försök från elever att utsätta andra för
            kränkande behandling". Enligt läroplanen från 1994 har rektorn
            ansvar för att ett handlingsprogram mot mobbning och alla andra
            trakasserier finns på skolan. Planen bör omfatta både skolbarn
            och skolans medarbetare.
          </p>
          <p xml:id="i-SBJ1FzB2QYpTVyM15Km9Fr">
            Mot. 1996/97Ub201
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0005.pdf"/>
          <p xml:id="i-4hjXS4ozALAtPcizwTPwFK">
            Mot.
          </p>
          <p xml:id="i-4ogJcx3AkeNyQqb5AYQ5ej">
            1996/97Ub201
          </p>
          <p xml:id="i-M7SC1pVzMT4iZudGULGHDE">
            Det är viktigt att skolan och de vuxna som kommer i kontakt med
            barn och ungdomar sätter tydliga gränser för vilka beteenden som
            är acceptabla och visar stöd för dem som far illa.
          </p>
          <p xml:id="i-NSVLFpHW8ajBMnePMyk2tC">
            Skolans arbete mot mobbning
          </p>
          <p xml:id="i-UbRB8g7XTYvrUvCB1ybmt4">
            Många skolor lägger ner ett mycket seriöst och engagerat arbete
            för att förhindra att mobbning uppstår och sätta stopp för den
            om den ändå hinner börja. Skolan verkar de senaste åren generellt
            sett ha trappat upp arbetet mot mobbning. Men arbetet mot mobbning
            bedrivs inte full ut överallt. Bara 56 Örebroskolor av 69 hade
            t.ex. — trots bestämmelser om detta — en handlingsplan mot mobbning
            i slutet av 1995. Verkligheten säger oss också att åtgärderna
            ännu inte är tillräckliga. Barnombudsmannen undersökte 1995 hur
            väl landets skolor och kommuner följde läroplanen gällande arbetet
            mot mobbning. Det visade sig då att ca tio procent av de skolor
            man tittade på saknade handlingsprogram. I 45 procent av de kommuner
            man undersökte hade den kommunala nämnd som ansvarade för skolfrågor
            inte något mål för skolornas arbete med mobbning inskrivet i skolplanen.
            Fler än hälften av kommunerna hade inte gjort någon undersökning
            av hur vanligt förekommande mobbning var i de lokala skolorna.
            36 procent av skolorna sa samma sak. Samarbete med ideella organisationer
            som Hem och skola eller idrottsföreningar var mycket ovanligt
            i kommuner och skolor. 85 procent respektive 90 procent saknade
            sådant samarbete. Bara 43 procent av skolorna arbetade med att
            informera föräldrarna om sitt arbete mot mobbning. I 16 procent
            av skolorna var föräldragrupper delaktiga i insatserna mot mobbning.
            Många föräldrar upplever att skolan inte gör tillräckligt för
            att komma tillrätta med problemen. Mobbning kan i vissa falla
            tillåtas fortgå under flera år utan att tillräckliga insatser
            sätts in. Om inte verkningsfulla åtgärder vidtas i tid kan utsatta
            barns situation förvärras. Inte alla åtgärder upplevs heller alltid
            som rättvisa, som t.ex. när den elev som mobbas får byta klass
            eller skola. Åtgärderna mot mobbning får inte väljas för att de
            är lätta, utan för att de är rätta. Det är ofta föräldrarna som
            först märker att något är fel i barnets skolsituation. De bär
            också det yttersta ansvaret för barnens fostran. Skolan måste
            dock ha beredskap att agera snabbt när någon slår larm. På många
            skolor finns som nämndes tidigare speciella arbetsgrupper, med
            uppgift att ta tag i konkreta fall. Dessa behöver ibland kunna
            få stöd och experthjälp. I min hemstad Örebro fanns tidigare en
            mobbningskonsulent, en expert med uppgift att hjälpa till vid
            svåra fall. Även om tecken på att något är fel ofta finns i en
            grupp, kan det vara svårt att se igenom fasaden. Den som drabbas
            kanske inte vill säga som det är, av rädsla för att anklagas vara
            en svikare. Många gånger kan svaret från stökiga elever bli att
            bråket som upptäckts ”bara är på skoj”.
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0006.pdf"/>
          <p xml:id="i-2AphZVJePmBojpN7WL7HyF">
            Många lärare är frustrerade över hur svårt det kan vara att upptäcka
            och komma tillrätta med mobbning och utfrysning, något jag har
            full förståelse för. En förutsättning för att skolans personal
            skall kunna upptäcka missförhållanden tidigt och kunna agera ändamålsenligt
            mot mobbning är goda kunskaper. Det krävs att man satsar på skolpersonalen,
            erbjuder utbildning och stöd. Lärarrollen måste stärkas. Det krävs
            också att signalen sänds att mobbningsproblem i en klass inte
            är den berörda lärarens fel, utan är något som kan komma i vilken
            lärares klass som helst. Jag skriver medvetet skolans personal,
            eftersom fler grupper än lärare och skolledning är viktiga i sammanhanget.
            De som arbetar i skolbespisning, med lokalvård och fritidsverksamhet
            har viktiga roller att spela för att skolan tidigt skall kunna
            uppmärksamma de grupper i vilka relationerna inte fungerar.
          </p>
          <p xml:id="i-ReWoTzewSpNWE4a2GoU71p">
            Från skolministern intet nytt
          </p>
          <p xml:id="i-69UdWsLx1GaHztxrv8ueC7">
            Enligt min mening har det rått en närmast total brist på nationellt
            — men också på många håll lokalt — politiskt ledarskap vad gäller
            problemen med mobbning och våld i skolan. Detta är en av förklaringarna
            till att arbetet för att förebygga och i förekommande fall stoppa
            mobbning haft olika kvalitet och intensitet i landets skolor.
            Skolministern har vid ett par debatter sagt sig dela oron över
            problemen, men inte varit beredd att göra något nytt för att komma
            till rätta med dem. Tio procent av skolorna saknade enligt barnombudsmannens
            undersökning program mot mobbning. Därmed bryter de mot skollagens
            intentioner. Skolministern har tidigare sagt:
          </p>
          <p xml:id="i-BxXvhUhtUaUoPSUgdhu23f">
            Jag är övertygad om att man i de flesta skolor i dag har upprättat
            ett åtgärdsprogram för att motverka alla former av våld, trakasserier
            och mobbning. ... Vi skall ge andra riktlinjer och styrregler
            för de skolor som hittills inte har påbörjat framtagandet av åtgärdsprogram
            mot mobbning och arbetet mot våldet. Vi skall uppmärksamma dessa
            frågor på ett sådant sätt att det leder till resultat ute i skolorna.
          </p>
          <p xml:id="i-Uo3PYZ4i4CrFvWwqaQMUXW">
            Kvaliteten i de åtgärder som skolorna vidtar för att förhindra
            och stoppa mobbning sägs också variera kraftigt. Inte minst menas
            det förebyggande arbetet vara eftersatt. Samverkan med föreningar
            och samhället utanför skolan, samt inte minst eleverna, är alltför
            outvecklad. Samtidigt med Barnombudsmannens rapport kom signaler
            från Föreningen mot mobbning om att det är vanligt att skolorna
            förnekar mobbnings problem, istället för att göra något åt dem.
            Skolministern har tidigare sagt:
          </p>
          <p xml:id="i-9RkaCQNpJyZgfBsvFqzr9v">
            Även om det finns anledning för oss att uppmärksamma de fall
            där skolor inte tar tillräckligt allvarligt på sin uppgift eller
            där skolledningen inte har tillräcklig kännedom om de problem
            som finns, är det också viktigt att vi uppmärksammar de skolor
            där det pågår ett bra arbete och där man faktiskt når resultat.
          </p>
          <p xml:id="i-XHF7aKMKH71yTNJxMSbECi">
            Skollagen säger att de som arbetar i skolan särskilt ”skall bemöda
            sig om att hindra varje försök från elever att utsätta andra för
            kränkande behandling”. Av propositionen framgår att skolan skall
            gripa in om tecken på vantrivsel eller mobbning märks. Det slås
            också fast att en avvaktande attityd kan uppfattas som en tyst
            sanktionering av mobbarnas agerande.
          </p>
          <p xml:id="i-TimzoKBpwhtWpW1Bo9Ngrz">
            Mot. 1996/97Ub201
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0007.pdf"/>
          <p xml:id="i-B4kEC821b328MrqavTuFFH">
            Mot.
          </p>
          <p xml:id="i-7yK7ByYoc19nSCDCU2a8QL">
            1996/97Ub201
          </p>
          <p xml:id="i-9j58kpVPQwJUBEPJ8x3dBe">
            Skolministern har tidigare sagt:
          </p>
          <p xml:id="i-P8HDaCzm2mHYNynTGu6fS1">
            Jag har inte för avsikt att vidta några ytterligare åtgärder
            för närvarande. Däremot vill jag återigen peka på att vi mycket
            noga måste följa den utveckling som sker och att vi alla måste
            känna vårt ansvar för att motverka alla typer av våldstendenser
            både inom skolan och i samhället i övrigt.
          </p>
          <p xml:id="i-2Q4atpHegpiSVfz6B782Dq">
            Så stoppar vi mobbningen
          </p>
          <p xml:id="i-TmYMLjUa32HR476FytUUk8">
            ”Jag är lite rädd att komma till högstadiet och kanske bli mobbad
            och slagen.” Det säger en elev på en mellanstadieskola i en av
            de undersökningar som nyligen gjorts om förekomsten av och formerna
            för mobbning.
          </p>
          <p xml:id="i-5Te8rmDBLcVcGcfhxzwLvL">
            — Anmälningsplikt för våld i skolan
          </p>
          <p xml:id="i-121jZwgYGH5YdNkgdS2CuG">
            En av de frågor där det politiska ledarskapet varit bristfälligt
            är synen på polisanmälan av våld i skolan. Det får inte finnas
            skilda rättssystem i samhället. Misshandel och olaga hot är just
            misshandel och olaga hot också när det äger rum i skolan. Alltför
            ofta försöker skolan hantera våldet internt, men det sänder fel
            signaler. Skolorna bör åläggas att polisanmäla rena våldshandlingar.
            Detta kan ske i lag, men i avvaktan på en lagändring kan kommuner
            i skolplanen ge uttryck för denna inriktning. Enskilda skolor
            och lärare skall inte tvingas till svåra och ibland kontroversiella
            principiella avgöranden, som t.ex. om våld skall polisanmälas.
            Skolorna hamnar då i en mycket svår situation. Rektorer vet att
            om de gör en polisanmälan riktas mediernas ljus på skolan och
            man riskerar kritik. Å andra sidan vet man också att om man inte
            gör en polisanmälan kan man kritiseras för undfallenhet. Regeln
            bör vara att våld i skolan skall polisanmälas. Naturligtvis finns
            svåra gränsdragningar att göra. Poängen är att det är orimligt
            att vi politiker duckar och överlåter svåra principiella avgöranden
            till enskilda lärare och rektorer. Det är ett politiskt ansvar
            att lägga fast grundläggande regler för skolans verksamhet.
          </p>
          <p xml:id="i-ATzWMr7QLy6FWR8gC76hbo">
            — Utbildning av hela skolans personal om hur man upptäcker och
            bemöter mobbning, samt nätverksbyggande
          </p>
          <p xml:id="i-W9FXq7JUwaBFfYtTvqLdii">
            Det gäller att hela skolans personal används för att upptäcka
            tendenser till mobbning i tid. Ofta upphör bråk och trakasserier
            när rektor eller lärare kommer i närheten. Men lokalvårdare, vaktmästare
            och bespisningspersonal finns ständigt i barnens närhet och kan
            göra värdefulla insatser för att skolan skall kunna gripa in i
            tid. Det gäller att bygga väl fungerande nätverk, men också att
            ge skolans personal den utbildning och det stöd den behöver för
            att kunna upptäcka mobbning och agera rätt för att stoppa den.
            Många lärare är frustrerade över att det stödet inte finns idag.
            De vill göra allt för att hindra att barn far illa.
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0008.pdf"/>
          <p xml:id="i-UvTRFA478uuS1AxRLv5gfi">
            — Öppenhet om problemen
          </p>
          <p xml:id="i-SvhU8xwQu5T8qPumqC7pLZ">
            En förutsättning för att vi skall komma tillrätta med problemen
            är en öppen diskussion. Mobbning är ofta förknippat med starka
            skuldkänslor. Den som drabbas tar på sig skulden för att övergreppen
            sker. Skolor kan känna skam för att de pekas ut som platser där
            mobbning äger rum. Föräldrar kan få tillbaka minnen av hur de
            själva for illa i skolan. Allt detta bidrar till att det talas
            alltför tyst om problemen idag. Det behövs större öppenhet i den
            offentliga debatten, men också i politikers och skolors attityd
            till problemen. Jag har större förtroende för den skola som står
            för att mobbning har förekommit, men samtidigt gör allt som står
            i mänsklig makt för att stoppa den, än en skola som förnekar problemen.
            Vi måste alla sända tydliga signaler om vilka beteenden som är
            acceptabla till våra unga.
          </p>
          <p xml:id="i-JE77Q6oSMaAgEDkAbqnhcK">
            — Skollagens avsikter skall uppfyllas fullt ut
          </p>
          <p xml:id="i-HAjbcpGDvF4EBRP26Jw1VV">
            Skollagen säger att de som arbetar i skolan särskilt "skall bemöda
            sig om att hindra varje försök från elever att utsätta andra för
            kränkande behandling". I den berörda propositionen framgår också
            att skolan skall gripa in om tecken på vantrivsel eller mobbning
            märks. Det slås också fast att en avvaktande attityd kan uppfattas
            som en tyst sanktion av mobbarnas agerande. Skolan har enligt
            uppgift de senaste åren generellt sett trappat upp arbetet mot
            mobbning. Verkligheten säger oss dock att åtgärderna ännu inte
            är tillräckliga. Ännu saknar ett antal skolor program för att
            stoppa mobbningen. Det är oacceptabelt. Skolplanerna måste generellt
            stärkas vad gäller arbetet mot mobbning.
          </p>
          <p xml:id="i-2q9Cm52Q3Q5kaEobXpP6Tk">
            — Utveckling av skolornas program mot mobbning
          </p>
          <p xml:id="i-NzQyYNXeEAhLrKo4Rpn8A2">
            Varje skola måste ha ett åtgärdsprogram mot mobbning idag, men
            programmen har mycket varierande innehåll. Där programmen är särskilt
            ambitiösa finns ofta en eldsjäl som ägnar sig extra åt frågan.
            Men alla skolor har inte en sådan drivkraft.
          </p>
          <p xml:id="i-THv2sQ4UeJfN9eCDmmcBbn">
            Genom att lära av de goda exemplen kan skolornas planer förbättras.
            Det räcker inte med att ha en plan, den måste vara verkningsfull
            också. En del av de planer jag tagit del av är en halv sida långa
            och ger mycket liten vägledning för hur arbetet med att förebygga
            och stoppa mobbning skall gå till. De uppfyller möjligen till
            namnet kravet på att varje skola skall ha en plan. Om de är genomtänkta
            och verkningsfulla är en annan sak.
          </p>
          <p xml:id="i-HyyUmaRpGfebysz6j62ZcN">
            — Utvärdering av insatserna mot mobbning
          </p>
          <p xml:id="i-Wc4LN68c4y8Q4tk8NjrneK">
            Det är viktigt att förekomsten av mobbning mäts, samt att det
            löpande utvärderas om skolans insatser mot mobbning verkligen
            ger resultat och om den förda politiken är effektiv. Om man inte
            vet hur vanligt mobbning är och hur den tar sig uttryck, är det
            omöjligt både att bemöta den på rätt sätt och att utvärdera vilka
            resultat insatserna ger. Det gäller både att begränsa omfattningen
            av mobbning och att se till att den inte förgrovas. Antalet mobbade
            ungdomar har de senaste åren verkat vara tämligen konstant. Om
            nya mätningar i framtiden visar att siffran förblir konstant bör
          </p>
          <p xml:id="i-7Ki4K2JgL6FW8tVkiDdFNU">
            Mot. 1996/97Ub201
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0009.pdf"/>
          <p xml:id="i-CPVme2mZxChyvvtUH52Ps5">
            Mot.
          </p>
          <p xml:id="i-EGbzF7beDhutoK1gKyFncU">
            1996/97Ub201
          </p>
          <p xml:id="i-M1NS6TXGgrL8hHaoLWoSrQ">
            detta leda till förnyade politiska ansträngningar. Utvärderingar
            och uppföljningar bör intensifieras.
          </p>
          <p xml:id="i-8FFt6zqLGqH8weKW8TvLDt">
            — Mobbningskonsulenter kan hjälpa till att lösa mobbningsfall,
            samordna insatser mot mobbning och utbilda andra
          </p>
          <p xml:id="i-Ni7F4Xcocetdhk5eikbDFJ">
            Många skolor gör fina insatser mot mobbningen. Alla skolor kan
            dock dra nytta av att få del av kollegors idéer och erfarenheter.
            Att samordna skolornas arbete mot mobbning och föra vidare de
            goda idéerna kan i de kommuner som vill vara en uppgift för en
            mobbningskonsulent. Till dennes uppgifter kan också höra att gripa
            in i svåra fall av mobbning med expertkunnande. Örebro stad, t.ex.,
            hade tidigare en sådan expert på att hjälpa barn som råkat ut
            för mobbning.
          </p>
          <p xml:id="i-KDvYqV9enaHxVpa5ZYvfT6">
            — Samarbete med ideella jourtelefoner för hjälp och stöd
          </p>
          <p xml:id="i-AH8PwTL2mY1TrkUGeEYvZU">
            Många föräldrar känner desperation när barnen far illa. Det är
            ofta föräldrarna som först märker att något är fel i barnets skolsituation.
            De bär också det yttersta ansvaret för barnens fostran. Skolan
            måste dock ha beredskap att agera snabbt när någon slår larm.
            Flera ideella organisationer driver jourtelefoner av olika slag.
            Röda korsets ungdomsförbund har t.ex. Jourhavande Kompis. Att
            driva jourtelefoner är inte en offentlig uppgift, men en betydelsefull
            verksamhet. Det bör säkerställas att samarbetet, mellan skola,
            kommunala åtgärder för att hjälpa barn som drabbas av mobbning
            och dessa ideella jourtelefoner, fungerar.
          </p>
          <p xml:id="i-5Lajd3cLFMxgj9xXxqD8CP">
            — Fritt skolval
          </p>
          <p xml:id="i-HKf7J1oXmGkZzHahLXNTf2">
            Ett fritt val av skola innebär att elever har möjlighet att söka
            den skola som har en studieprofil som passar just honom eller
            henne. Det ger också unga människor möjlighet att söka sig till
            skolor med en attraktiv utbildningsmiljö. Därtill kommer att skolpengen
            gör det möjligt för mindre skolor att överleva. Elevernas rätt
            att välja skola skapar ett än större incitament för skolorna att
            arbeta effektivt mot mobbningen. Vilken elev väljer att söka till
            en skola som inte engagerat arbetar för att minska mobbningen?
            För skolornas del skulle det fria valet innebära att man skulle
            kunna profilera sig genom en god studiemiljö och engagemang mot
            mobbning.
          </p>
          <p xml:id="i-NMXZwyuGYngVCNitM2bnCW">
            Hemställan
          </p>
          <p xml:id="i-8Bwg2sEtGSEQJnFq5QiK4j">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            införande av anmälningsplikt för våld i skolan, 2. att riksdagen
            som sin mening ger regeringen till känna vad i motionen anförts
            om betydelsen av nätverksbyggande på skolorna samt att hela skolans
            personal erbjuds utbildning om hur mobbning upptäcks och hindras,
          </p>
          <pb facs="riksdagen-motions-pdf/data/199697/mot_199697_UB_0201/mot_199697_UB_0201-0010.pdf"/>
          <p xml:id="i-3TxuoMWYvGZ5nUeanMTUqS">
            3. att riksdagen som sin mening ger regeringen till känna vad
            i motionen anförts om vikten av att tillse att skollagens intentioner
            gällande arbete mot mobbning följs, 4. att riksdagen som sin mening
            ger regeringen till känna vad i motionen anförts om utveckling
            av innehållet i skolornas arbetsprogram mot mobbning, 5. att riksdagen
            som sin mening ger regeringen till känna vad i motionen anförts
            om vikten av att förekomsten av mobbning och skolans insatser
            mot mobbning löpande mäts och utvärderas, 6. att riksdagen som
            sin mening ger regeringen till känna vad i motionen anförts om
            rätten till fritt val av skola och dess betydelse för att skapa
            goda studiemiljöer.
          </p>
          <p xml:id="i-NR1doaYn2iRzd5m1q7bV6S" type="date">
            Stockholm den 18 september 1996
          </p>
          <div xml:id="i-DnxQu4pR2TEjBLQtt4zeci" type="signatureBlock">
            <list xml:id="i-4JPH5oRTxuzwybCMcBcbzT">
              <item xml:id="i-RKHACSAeqUk67h5a2RmYkb" who="i-Q6uWG1k3pbJio9CebNs3Cz" type="signature">
                Sten Tolgfors (m)
              </item>
            </list>
          </div>
          <p xml:id="i-CWo8gbnyTHKcrMsubP9zf2">
            Mot. 1996/97Ub201
          </p>
          <p xml:id="i-89GMJAqWSuGX8TQv75BiGg">
            10
          </p>
        </div>
      </div>
    </body>
  </text>
</TEI>
