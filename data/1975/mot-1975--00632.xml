<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00632">
  <teiHeader>
    <fileDesc>
      <titleStmt>
        <title>om utbyggnad och modernisering av kraftverk i Indalsälven, m. m.</title>
        <author>av herr Westberg i Ljusdal m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbyggnad och modernisering av kraftverk i Indalsälven, m. m.</title>
          <idno type="rdwebb">FY02632</idno>
          <rs type="number">632</rs>
          <ref type="dokument_url_text">http://data.riksdagen.se/dokument/FY02632/text</ref>
          <ref type="dokument_url_html">http://data.riksdagen.se/dokument/FY02632</ref>
          <ref type="dokumentstatus_url_xml">http://data.riksdagen.se/dokumentstatus/FY02632</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-23pobbS2UmwtAWWEtNfK8N" type="signed"/>
        <correspContext corresp="i-23pobbS2UmwtAWWEtNfK8N">
          <note type="signatory" corresp="r-0"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-y57aqt6DptStUpkWh6h5L"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__632/mot_1975__632-001.pdf"/>
      <fw xml:id="i-BhAm8kyg3j9aXLACm55Y2q">
        Mot. 1975:632 2
      </fw>
      <div xml:id="i-3wKq1PXUywWaUrtJGPge7c" type="motHeader">
        <div xml:id="i-5WQJdvir4CnE1dYZTEezUo" type="motTitle"/>
        <div xml:id="i-HrKUoXxMQwthSDuhrnJNyU" type="motSubmissionInfo"/>
      </div>
      <div xml:id="i-2MfxpNqCCSn7U8zh5Ln2Av" type="motBody">
        <div xml:id="i-PXEMsHqnzs37f36n32FcQr">
          <p xml:id="i-WwU75H8AXAH2hhaec2UbZY">
            Motioner nr 632-636 Mot. 1975 632-636
          </p>
          <p xml:id="i-NFTEKCjrgNLcxvxfpeMKFt">
            Nr 632
          </p>
          <p xml:id="i-MN7bj9ws9Lrx9UJ24PpDpS">
            av herr Westberg i Ljusdal m. fl. om utbyggnad och modernisering
            av kraftverk i Indalsälven, m. m.
          </p>
          <p xml:id="i-FyPfcBG2gUfX9zK3aGamuM">
            Frågan om ett bättre utnyttjande av Indalsälvens energitillgångar
            har varit föremål för studier, utredningar och diskussioner i
            flera sammanhang. Under våren 1974 inbjöd folkpartiorganisationerna
            i Jämtlands län till en studieresa efter Indalsälven med bl. a.
            besök vid olika kraftverk och överläggningar med kommunalmän,
            representanter för Vattenfall och andra kraftprodu- center inom
            det berörda området. Under de diskussioner och överläggningar
            som ägde rum under resan och som slutfördes vid en större paneldiskussion
            i Östersund framkom att Indalsälven med bivattendrag är en av
            vårt lands största kraftälvar med f. n. en årsproduktion av 9,3
            miljarder kilowattimmar (kWh). Teoretiskt kan ur älven uttas nästan
            lika mycket till eller totalt 18 miljarder kWh. Praktiskt räknar
            man i dag med att kunna ta ut 12-13 miljarder kWh. Detta senare
            värde har varit föremål för justeringar uppåt under årens gång
            beroende på utbyggnadsteknikens framsteg. Tillgången på andra
            kraftkällor kan tid efter annan ge varierande värderingar av vat-
            tenkraften. Den har dock på grund av ökade oljepriser och osäkerheten
            i frågan om kärnkraften blivit föremål för ökat intresse. De flesta
            av de för kraftproduktion betydelsefulla vattendragen är dock
            utbyggda, och det är ett starkt krav att några älvar och älvsträckor
            reserveras för bl. a. forskning och fritidsliv. Utredningen Vattenkraft
            och miljö (SOU 1974:22) avgav i höstas ett be- tänkande om vattenkraftutbyggnad
            i Klarälven, Dalälven, Ljusnan, Ljungan och Indalsälven, där man
            rangordnat olika älvar och älvsträckor och angivit vilka som i
            första hand bör utbyggas och vilka som icke bör komma i fråga
            för kraftproduktion. I den slutliga rangordningen har de bedömda
            projekten fördelats på fyra klasser, 1-4, där klass 1 innebär
            att obetydliga hinder mot utbyggnad kan noteras och klass 4 att
            bevarandeintresset är så högt att inte ens hög kraftnytta kunnat
            påverka slutresultatet. Till en O-klass har de projekt förts för
            vilka inte något hinder för utförande anses föreligga och som
            därför inte heller varit föremål för bedömning. I denna sistnämnda
            klass ingår bl.a. tillbyggnaden av Krångede-Stadsforsen. Då det
            med hänsyn till miljövårds- och övriga bevarandeintressen inte
            kan bli fråga om att bygga ut älvar och älvsträckor med högt bevarandevärde
            är det desto angelägnare att kartlägga, vilka möjligheter till
            effektivisering av befintliga vattenkraftverk som är möjliga och
            ekonomiskt försvarbara. De förutsättningar som finns i redan exploaterade
            älvar och älvsträckor måste enligt vår mening tillvaratas. Många
            av de äldre kraftverken har en
          </p>
          <p xml:id="i-TqXSXGsQVCiuBgdECCd7ub">
            I Riksdagen 1975. 3 saml. Nr 632-636
          </p>
          <pb facs="riksdagen-motions-pdf/data/1975/mot_1975__632/mot_1975__632-002.pdf"/>
          <p xml:id="i-EuTVm7LBA6XsF87YAXaTng">
            förhållandevis låg utnyttjandegrad. Man måste även räkna med
            långa av- ställningstider på äldre stationer för ombyggnader och
            reparationer. Kraftstationerna nedströms Storsjön i Indalsälven
            har en förhållandevis låg utbyggnadsgrad. De flesta av kraftstationerna
            kom till under tider då det gällde att under dygnets alla timmar
            krama så många kilowattimmar som möjligt ur älven. Älven reglerades
            hårt och har i dag ett årsmagasin på drygt fem miljarder m”, landets
            tredje efter Vänern och Stora Lule älv. Stationerna är med hänsyn
            till älvens medelvattenföring i allmänhet lågt utbyggda, dvs.
            att en del av dem har fullt upp med att försöka svälja me- delvattenföringen
            och hindrar därmed älvens utnyttjande som toppkraft- producent.
            Moderna vattenkraftverk utbyggs nu för en vattenförbrukning av
            3-5 ggr vattendragets medelvattenföring. Därigenom kan de effektivt
            bidraga till effektregleringen under dygnet. Men nedströms Storsjön
            är älvens utbyggnadsgrad endast 1,1-1,75 ggr. Anläggningarna är
            också så pass gamla att under vissa tider aggregat är avställda
            för reparationer, varvid utnytt- jandegraden t.o.m. går under
            1. F.n. är den sammanlagda effekttill- gången nedströms Storsjön
            1300 000 kW vid 13 kraftstationer- med en genomsnittlig utbyggnadsgrad
            av 1,5 ggr medelvattenföringen. En utbygg- nad till exempelvis
            2,5 ggr skulle ge ett effekttillskott av ca 750 000 kW. Vattenmagasinen
            finns redan. I en del fall måste dock nya vattendomar till. Till
            detta finns säkerligen goda möjligheter, eftersom olägenheterna
            i den redan utbyggda älven bör bli små. En sådan utbyggnad, som
            här nämnts, skulle tillföra samhället betydande energiresurser
            till ett rimligt pris och bli av stort värde för den berörda bygden.
            Om- och tillbyggnaden bör kunna genomföras under en tidsrymd av
            10 år och därmed tillföra bygden kring älven betydande sysselsättnings-
            möjligheter under motsvarande tid. Härigenom skulle sysselsättningsläget
            i den del av Jämtland, som har särskilda svårigheter, väsentligt
            förbättras. Indalsälvens nedre lopp strax nedströms länsgränsen
            till Västernorrlands län uppvisar en topografi, som ger goda förutsättningar
            för anläggande av pumpkraftverk. Bergen reser sig här brant till
            ca 400 m över älvens yta, och bakom bergen utbreder sig högplatåer
            med mindre sjöar på avståndet 2-3 km från älven och på höjdlägen
            av ända upp till 375 m över älven. Pumpkraftverk med denna stora
            fallhöjd kan få en betydande storlek, 500 000-1 000 000 kW, och
            billig nattkraft kan förvandlas till värdefull dag- kraft. Det
            är därför angeläget att även förutsättningarna för byggande av
            pumpkraftverk blir föremål för utredning. De aktuella kraftverken
            nedströms Storsjön har olika ägare, Krångede AB, BÅKAB, Stockholms
            stad och Vattenfall. Därför finns det vissa problem med att samordna
            intressena och åstadkomma en gemensam lösning som ger mesta möjliga
            energitillskott till gagn för energiförsörjningen i vårt land.
            Det är därför angeläget att statsmakterna vidtar åtgärder för
            att få till stånd den utbyggnadsgrad som ger maximal kraftproduktion.
            Vi finner det vara ett viktigt samhällsintresse att regeringen
            genom överläggningar med
          </p>
          <pb facs="riksdagen-motions-pdf/data/1975/mot_1975__632/mot_1975__632-003.pdf"/>
          <fw xml:id="i-URk7hvkJPsG42E4ACu3jpB">
            Mot. 1975:632 3
          </fw>
          <p xml:id="i-JYnJDDXeRvxULAcyUJqtQG">
            de berörda kraftverksproducenterna får till stånd ett utbyggnadsprogram
            i Indalsälven och att man även får en undersökning av förutsättningarna
            och möjligheterna för byggande av i första hand ett pumpkraftverk
            i In- dalsälvens nedre del. Med hänvisning till det anförda hemställs
            att riksdagen begär 1. att regeringen tar initiativ till omedelbara
            överläggningar med de berörda kraftproducenterna i Indalsälven
            för att få till stånd en snar utbyggnad och modernisering av berörda
            kraftverk i syfte att bättre tillvarata älvens energitillgångar,
            2. att förutsättningarna för byggande av pumpkraftverk i älvens
            nedre del görs till föremål för undersökning så snart ske kan.
          </p>
          <p xml:id="i-6cQKpfStMxb5Uk7pxLxk5D" type="date">
            Stockholm den 22 januari 1975
          </p>
          <p xml:id="i-VTvdYRgwEA12qbPQqRCBuZ">
            OLLE WESTBERG (fp) i Ljusdal
          </p>
          <p xml:id="i-A98FwSXxhte1xMbSi8BAbn">
            CECILIA NETTELBRANDT (fp) ROLF SELLGREN (fp) RUNE ÅNGSTRÖM (fp)
          </p>
        </div>
      </div>
    </body>
  </text>
</TEI>
