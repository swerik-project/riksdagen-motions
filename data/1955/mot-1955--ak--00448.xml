<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00448">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__448/mot_1955__ak__448-001.pdf"/>
      <fw xml:id="i-3H1zhz16AkFad4cjKVwXYE">
        8 Motioner i Andra kammaren, nr 448 år 1955
      </fw>
      <div xml:id="i-5LKZu6gu9vhoMWjMN8CiUz" type="motHeader">
        <div xml:id="i-EFaK1Nvdw67kBsF24Yt5Kk" type="motTitle"/>
        <div xml:id="i-3jXAWcsbEJQ49gCu2kiPkm" type="motSubmissionInfo"/>
      </div>
      <div xml:id="i-UkanH88AvhEu4pZh92wF88" type="motBody">
        <div xml:id="i-5fitPipJYhGhG7HZ5yZGoc">
          <p xml:id="i-Y6ytrvedQKgqtXA5fnYZeQ">
            Nr 448
          </p>
          <p xml:id="i-7ngEZ9mAUEp2cts6ZCdygo">
            Av fru Ewerlöf m. fl., om en översyn av abortlagstiftningen.
          </p>
          <p xml:id="i-hSBAEQ9n3KBevHySG5dgF">
            Det är ett historiskt faktum att då ett folk höjt sig till en
            viss kulturnivå, har problemet om barnbegränsning uppträtt. Om
            preventiva åtgärder varit otillräckliga, har aborter förekommit
            hos alla folk, oavsett om de varit rätts- ligt tillåtna eller
            inte. I Sverige har rättstillämpningen varierat under tidernas
            lopp. På 1700- talet var fosterfördrivning, om fostret undfått
            liv, belagd med dödsstraff. Under 1800-talet mildrades denna lagstiftning.
            Trots att abort vid medi- cinska indikationer ej varit medgiven
            i lagen, har ändå abortingrepp före- tagits alltsedan slutet av
            1800-talet vid allvarliga kroppsliga sjukdomar, då kvinnans liv
            och hälsa hotats av fortsatt graviditet och två läkare varit eniga
            om ingreppet. 1921 års abortlag nämnde inga undantag från straffbar
            fosterfördrivning, men det underförstods att sådan åtgärd skulle
            vara straffri då den befanns nödvändig för att rädda kvinnans
            liv eller för att undanröja en allvarlig fara för hennes hälsa.
            Så kom 1938 års abortlag, enligt vilken en blandad medicinsk-social
            in- dikation godkändes, som främst avsåg utsläpade mödrar. Där
            kommer så- ledes även sociala synpunkter in i bilden. Därjämte
            tilläts legal abort på grund av humanitära och eugeniska indikationer.
            Slutligen infördes 1946 en social-medicinsk indikation, enligt
            vilken de medicinska kraven trubbas av och större utrymme ges
            åt de sociala. Av- sikten med införandet av denna indikation var
            att minska antalet illegala aborter. Man hoppades att få dem som
            annars skulle gått till kvacksalvare att vända sig till legala
            instanser, där deras förhållanden kunde rättas till så att de
            bleve i stånd att bära fram sitt barn. Ett berättigat ingrepp
            skulle därigenom också kunna göras med minsta möjliga risk. Men
            hur önskvärt det än är att minska antalet illegala aborter, var
            dock lagstiftarnas avsikt att minska det totala antalet aborter.
            Åren från och med 1945 till och med 1951 visar en stark stegring
            av an- talet legala aborter, därefter sjunker det. De illegala
            aborterna undandrar sig däremot all statistik — det är bara de
            fall som efter ingreppet kommer till sjukhus som kommer till vår
            kännedom. Den diskussion som blossar kring abortfrågan, den olust
            som råder på läkarhåll, den otillfredsställdhet som många känner
            i sammanhang med denna fråga ger vid handen att man måste gå den
            närmare in på livet än som skett i 1950 års abortutredning.
          </p>
          <pb facs="riksdagen-motions-pdf/data/1955/mot_1955__ak__448/mot_1955__ak__448-002.pdf"/>
          <fw xml:id="i-JsWJ7XgynyxffgkbYd8sD4">
            Motioner i Andra kammaren, nr 448 år 1955 9
          </fw>
          <p xml:id="i-4KEzDFApkPm6ajSj5v547F">
            Det är vår bestämda uppfattning, att en genomsyn av abortfrågan
            i dess helhet, en genomsyn som går djupare än den senaste utredningens,
            är av nöden. I den hemställan till Kungl. Maj:t om en översyn
            snarast möjligt av nu tillämpade abortindikationer, som frambärs
            vid årets riksdag av repre- sentanter för samtliga demokratiska
            partier, kan vi således instämma. Dessutom vill vi ta upp ett
            par praktiska frågor, som enligt vår mening är väsentliga i abortförebyggande
            syfte. Vi vill framhålla nödvändigheten av möjligheterna att erhålla
            kvalificerad preventivmedelsrådgivning. Beträffande prövningsförfarandet
            går abortutredningens förslag ut på att decentralisera detta vid
            ansökan om legal abort till nämnder inom sjuk- vårdsområdena.
            Nämnderna bör enligt utredningen bestå av två läkare, en psykiater
            och en gynekolog, samt av en tredje ledamot, som bör fungera som
            ordförande. För att bli funklionsdugliga behöver emellertid nämnderna
            rådgivningsbyråer vid sin sida. Ett genomförande av utredningens
            förslag måste således ske i takt med utbyggnad av rådgivningsbyråer.
            Departe- mentschefen tar sikte på detta och förordar, att en decentralisering
            skall ske, men först när möjligheter för en sådan skapats för
            hela riket. Detta är själva förutsättningen för att man skall
            få ett enhetligt prövningssystem. Annars får man två olika system
            för en relativt lång tid framåt. Det är vår varma förhoppning
            att en snabb utbyggnad av rådgivnings- byråerna kommer till stånd.
            Men enligt vår mening finns det vägande prin- cipiella skäl som
            även på lång sikt talar mot en decentralisering av pröv- ningsförfarandet.
            Kan man, även om man ser långt framåt i tiden, inom samtliga sjukvårdsområden
            erhålla psykiatrisk och gynekologisk sakkun- skap till de lokala
            prövningsnämnderna? Och hur går det med anonymite- ten och diskretionssynpunkterna
            vid en decentralisering? En del sjukvårds- områden är visserligen
            stora, men en del är små, och där råkar dessa mo- ment i farozonen.
            Vi delar abortutredningens uppfattning, att allt som är ägnat
            att skapa trygghet för de gravida kvinnorna är abortförebyggande.
            Men i tryggheten ingår inte bara alla de ekonomisk-sociala åtgärderna
            utan även diskretionsmomentet. Med stöd av vad ovan anförts vill
            vi föreslå, att riksdagen måtte i skrivelse till Kungl. Maj:t
            hemställa 1) att en översyn av nu tillämpade abortindikationer
            sna- rast möjligt verkställes, 2) att prövningsförfarandet vid
            ansökan om legal abort yl- terligare tages under övervägande.
          </p>
          <p xml:id="i-RjES5WEwjY9hwMf7RakiZo" type="date">
            Stockholm den 26 januari 1955
          </p>
          <div xml:id="i-T7kMz1S6ffCeDU8HQFm4EG" type="signatureBlock">
            <p xml:id="i-WgVbLipULAXnAd97nb6HLr" who="unknown" type="signature">
              Elsa Ewerlöf Ingrid Andrén Brita Elmén
            </p>
          </div>
          <p xml:id="i-BLT98QrffaAGe6heMcN3JX">
            Karin Wetterström Gerda Höjer
          </p>
        </div>
      </div>
    </body>
  </text>
</TEI>
