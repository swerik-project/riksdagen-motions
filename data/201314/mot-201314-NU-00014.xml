<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00014">
  <teiHeader>
    <fileDesc>
      <titleStmt>
        <title>med anledning av prop. 2013/14:174 Genomförande av energieffektiviseringsdirektivet</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:174 Genomförande av energieffektiviseringsdirektivet</title>
          <idno type="rdwebb">H102N14</idno>
          <rs type="number">N14</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N14/text</ref>
          <ref type="dokument_url_html">http://data.riksdagen.se/dokument/H102N14</ref>
          <ref type="dokumentstatus_url_xml">http://data.riksdagen.se/dokumentstatus/H102N14</ref>
          <ref type="doc">http://data.riksdagen.se/fil/6CD4C613-F194-4AB6-A347-5E0FB2FA85BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ER9Cx6ScXABN6Tf6QhKJ2v" type="basedOn"/>
        <correspContext corresp="i-ER9Cx6ScXABN6Tf6QhKJ2v">
          <ref>Proposition 2013/14:174</ref>
        </correspContext>
        <correspAction xml:id="i-R4rLm2JgsbKpca4pzmhDSF" type="signed"/>
        <correspContext corresp="i-R4rLm2JgsbKpca4pzmhDSF">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-V1piU7dAy9T73Gqt6tm91j"/>
        </correspContext>
        <correspAction xml:id="i-LExtpc57SC2Gt4NWUFU2ia" type="referral">
          <date when="2014-04-04"/>
        </correspAction>
        <correspAction xml:id="i-TnjWgRdAtNAcJyJZULfoq" type="referral">
          <date when="2014-04-04"/>
        </correspAction>
        <correspAction xml:id="i-GkWJirQZWeYiZmwUGRaSdK" type="dismissal">
          <date when="2014-04-03"/>
        </correspAction>
        <correspAction xml:id="i-QJVDvazLRV2m9x3o1fBuwU" type="dismissal">
          <date when="2014-04-03"/>
        </correspAction>
        <correspAction xml:id="i-WePvHRtX3EUrZhwwVvBUcR" type="submission">
          <date when="2014-04-02"/>
        </correspAction>
        <correspAction xml:id="i-VdnumrhCsRNpmyECHh3WAw" type="transfer">
          <date when="2014-04-02"/>
        </correspAction>
        <correspAction xml:id="i-J5W3rtRYegXsSKQiQqKmYL" type="assigned"/>
        <correspContext corresp="i-J5W3rtRYegXsSKQiQqKmYL">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QUtFF8TaGnCK27Ty8ro7aA">
            Förslag till riksdagsbeslut
          </head>
          <list style="ol">
            <item xml:id="i-GXh7QDjFV9HV82CdoevR98">
              Riksdagen tillkännager för regeringen som sin mening vad som
              anförs i motionen om att anta ett mål för minskad energianvändning
              i Sverige utifrån EU:s mål om 20 procent minskad energianvändning
              till år 2020.
            </item>
            <item xml:id="i-89XSV7ajPniohdnxuyGHLM">
              Riksdagen tillkännager för regeringen som sin mening vad som
              anförs i motionen om att Sverige ska förorda att EU antar ett
              mål om 40 procent minskad energianvändning till år 2030.
            </item>
            <item xml:id="i-RSpoGdzXSqrcknp9GvvG29">
              Riksdagen tillkännager för regeringen som sin mening vad som
              anförs i motionen om att införa ett system för vita certifikat.
            </item>
            <item xml:id="i-6kB2eenBBUr3jDJ5Lae6mD">
              Riksdagen tillkännager för regeringen som sin mening vad som
              anförs i motionen om att timmätning av el bör införas i alla hushåll.
            </item>
            <item xml:id="i-NrN4kxkxW36cgiahsoYTR">
              Riksdagen tillkännager för regeringen som sin mening vad som
              anförs i motionen om att slopa den fasta delen av elräkningen
              och enbart ha ett rörligt elpris.
            </item>
            <item xml:id="i-PvAgTamzaGZVkBosW9rPL7">
              Riksdagen tillkännager för regeringen som sin mening vad som
              anförs i motionen om att stärka energideklarationen.
            </item>
            <item xml:id="i-DTQC1Y4cTQW9vPkCs3UBmV">
              Riksdagen tillkännager för regeringen som sin mening vad som
              anförs i motionen om att anta mål för energieffektivitet i nybyggnation.
            </item>
            <item xml:id="i-HpkEQUgfUxB41HUiDMAPa8">
              Riksdagen tillkännager för regeringen som sin mening vad som
              anförs i motionen om att regeringen snarast bör ge Boverket i
              uppdrag att revidera regelverket så att det inte styr mot användning
              av el för uppvärmning.
            </item>
            <item xml:id="i-AisA6jfYrgWEAbxgPPzceN">
              Riksdagen tillkännager för regeringen som sin mening vad som
              anförs i motionen om att utreda möjligheterna att upprätta en
              statlig investeringsfond för energieffektivisering av bostäder.
            </item>
          </list>
        </div>
        <div type="motContent">
          <head xml:id="i-AvcxihzXEVvUb5GNq6oueK" type="h1">
            Inledning
          </head>
          <p xml:id="i-BUPMWgpXnK8QBmax9pjCCW">
            Att använda energi på ett klokt sätt ger stora vinster för miljön,
            människors plånböcker och Sveriges konkurrenskraft, men potentialen
            är i stora delar outnyttjad. Att låsa upp de knutar som hindrar
            lönsamma investeringar i effektivisering är även en nyckel för
            att skapa ett hållbart energisystem baserat på 100 procent förnybar
            energi.
          </p>
          <p xml:id="i-EKSxoV4VtvRon5pGsHeHca">
            Därför är det beklagligt att regeringen i denna proposition har
            en mycket defensiv inställning och inte tar vara på de möjligheter
            som nu öppnar sig med EU:s energieffektiviseringsdirektiv. Regeringen
            petar i mindre frågor medan de stora åtgärder som skulle kunna
            läggas fram lämnas åt sidan.
          </p>
          <p xml:id="i-58svmh2PZTRzuV931fh3tD">
            Miljöpartiet beklagar att regeringen väljer att se energieffektivisering
            som något man vill undvika. EU:s energieffektiviseringsdirektiv
            gav en möjlighet att ta ett övergripande grepp, men regeringen
            har valt den enklaste utvägen ur de frågor som EU lyft upp. De
            förslag som regeringen har lagt i propositionen om energikartläggning
            för stora företag, kvalificeringssystem för energitjänster och
            individuell energimätning i de fall det är kostnadseffektivt ser
            vi övergripande positivt på fastän ett antal frågetecken bör klargöras
            om hur det ska införas. Men regeringens förslag är på marginalen
            sett till de möjligheter och det behov som finns för energieffektivisering.
            Att anta ett ambitiöst mål för minskad energianvändning är det
            viktigaste för att skapa förutsättningar för energieffektivisering.
            Miljöpartiet presenterar i denna motion förslag till ett sådant
            mål och ett flertal förslag för energieffektivisering.
          </p>
          <head xml:id="i-25kQbpG2QMBTT5Mz8i7Uov" type="h1">
            Stor potential till energieffektivisering
          </head>
          <p xml:id="i-FhPBD7wjRrRUEbNpSnffBo">
            Ett gammalt talesätt säger att den bästa energin är den som inte
            produceras. Detta har aldrig varit mer sant än i dag när världen
            söker lösningen på klimatförändringens dilemma.
          </p>
          <p xml:id="i-DFt3sXnEj9khEZPNHAfgzd">
            Men effektivisering – att använda energi smartare – är också
            det främsta bränslet: i elva OECD-länder sparade effektivisering
            mer energi 2010 än vad något annat bränsle levererade. Det ledde
            också till att utsläppen av koldioxid (CO 2 ) var nästan fem miljarder
            ton lägre än vad de annars hade varit.
          </p>
          <p xml:id="i-L5mBPsZA6V2RrBy4TZqdbt">
            Sverige är ett av de länder i världen som använder mest energi
            per person. Detta hänger delvis samman med ett kallt klimat, en
            relativt stor industri och stora avstånd, men detta räcker inte
            som förklaring. En starkt bidragande orsak är även en tradition
            av låga energipriser och avsaknad av politik för energieffektivisering.
            Vissa bedömare menar att så mycket som hälften av energin kan
            sparas i Sverige.
          </p>
          <p xml:id="i-6cNB7NgaoxoH8kf6NdsDJR">
            Mot bakgrund av möjligheterna som finns i effektivisering antog
            EU 2007 ett mål om att minska energianvändningen med 20 procent
            till 2020 jämfört med prognos. Sverige har valt att ducka genom
            att formulera målet på ett helt annat sätt än vad som anges av
            EU, nämligen att energiintensiteten ska minska med 20 procent.
            Medan EU:s mål innebär en kraftigt ökad effektivisering och minskad
            energianvändning totalt sett, leder det svenska målet endast till
            att mindre energi används per bnp. Utvärderingar på EU-nivå har
            också visat att målet för unionen inte kommer att nås med nuvarande
            utveckling.
          </p>
          <p xml:id="i-McWdqW9TA6i9EkM2KX44ww">
            Därför antogs ett effektiviseringsdirektiv som trädde i kraft
            i december 2012. Syftet är att säkerställa att målen för 2020
            nås och att bana väg för ytterligare energieffektiviseringar därefter.
            Tyvärr är även det nya EU-direktivet svagt och enkelt att kringgå
            för medlemsländer, vilket regeringen gör systematiskt i propositionen.
          </p>
          <head xml:id="i-4zHxexVXZUEZyFYUprGanT" type="h1">
            Mål för minskad energianvändning
          </head>
          <p xml:id="i-2HRyeaYnyyGMB2REMs7PtC">
            Miljöpartiet noterar att regeringen i propositionen fortsätter
            att använda samma närmast meningslösa formulering av målet som
            tidigare. Sverige kommer med detta mål inte att bidra till EU:s
            gemensamma mål om att minska energislöseriet.
          </p>
          <p xml:id="i-Ce4sZkM6Spm7VqzFnLSuQT">
            Miljöpartiet anser att det är viktigt att fokusera på en minskad
            energianvändning, inte bara på att användningen ska bli mer effektiv.
            Intensitetsmål är komplexa, och resultatet är inte nödvändigtvis
            en minskad energianvändning. För miljön är det däremot den totala
            energianvändningen som räknas eftersom den är direkt kopplad till
            utsläpp av växthusgaser och annan miljöpåverkan. Sådana mål finns
            på flera ställen i världen. I Danmark finns till exempel en partiöverskridande
            överenskommelse om att minska energianvändningen med 2 procent
            per år. Miljöpartiet anser att Sveriges mål för energianvändning
            bör omformuleras så att det innebär en minskning av energianvändningen
            i Sverige i absoluta tal, inte bara relativt. Målet bör utgå från
            EU:s mål om 20 procent minskad energianvändning till 2020. För
            att skapa långsiktiga villkor för energieffektivisering behövs
            ett nytt EU-mål till 2030 om 40 procent minskad energianvändning.
            Den svenska regeringen bör förorda ett sådant mål i EU:s pågående
            förhandlingar. Detta bör riksdagen ge regeringen till känna som
            sin mening.
          </p>
          <head xml:id="i-KgDEQ521DdnHMHFZwdtdb9" type="h1">
            Vita certifikat
          </head>
          <p xml:id="i-9ZjvpQ2ysG5BfL6wLBixfw">
            EU:s direktiv för energieffektivisering förordar införande av
            vita certifikat, men den svenska regeringen har i propositionen
            valt det kryphål som säger att man kan välja andra åtgärder, men
            utan att precisera vilka åtgärder man avser genomföra i stället
            för vita certifikat.
          </p>
          <p xml:id="i-2L4qn3jvopirp1BZfhdq6V">
            I ett system med certifikat måste elleverantörer medverka till
            att elanvändningen effektiviseras med en viss andel av den mängd
            el de säljer. Det är valfritt för bolaget om man vill genomföra
            åtgärderna själv eller köpa intyg – vita certifikat – från andra
            aktörer som visar att de har minskat energianvändningen. Vilka
            investeringar, till exempel byte till treglasfönster eller elsnåla
            vitvaror i hyresfastigheter, som ger rätt till försäljning av
            vita certifikat bestäms av Energimyndigheten. Marknaden gör att
            de billigaste effektiviseringsåtgärderna efterfrågas, vilket ger
            möjlighet att styra resurserna till de mest kostnadseffektiva
            besparingsåtgärderna.
          </p>
          <p xml:id="i-9eP2Zd64mteaDxvFnkpvB8">
            Att införa ett system med ansvar för energinytta har diskuterats
            länge i Sverige. Tyvärr har Energimyndigheten i en utredning ställt
            sig negativ till metoden med vita elcertifikat med motiveringen:
            Sveriges energipolitik bygger på energimarknader där styrmedel
            syftar till att ta bort marknadsmisslyckanden, exempelvis EU:s
            handelssystem men också till exempel energimärkning. Vita certifikat
            syftar inte till att hantera något marknadsmisslyckande som inte
            redan hanteras av något annat styrmedel.
          </p>
          <p xml:id="i-JBArNu3juufgXxpEhu7bUH">
            Detta påstående är närmast häpnadsväckande då man menar att det
            redan finns tillräckliga verktyg för energieffektivisering. I
            Energieffektiviseringsutredningen slår man tvärtom fast att potentialen
            för effektivisering är mycket stor och att effektiviseringar är
            lönsamma redan på kort sikt för både den enskilde och samhället
            men att de ändå inte genomförs därför att styrmedel saknas och
            att de som finns inte fungerar i detta syfte.
          </p>
          <p xml:id="i-Rxmm8ZCzrzwVpGMPomCXqT">
            Miljöpartiet anser att Sverige behöver införa ett ansvar för
            smart energianvändning. Alla internationella erfarenheter visar
            att ett system med vita certifikat är effektivt och fungerar som
            drivkraft. Vi menar därför att ett system med vita certifikat
            skyndsamt bör införas i Sverige. Detta bör riksdagen ge regeringen
            till känna som sin mening.
          </p>
          <head xml:id="i-SCjt1mC8LezJwQP9K8uaFe" type="h1">
            Timmätning av el i alla hushåll
          </head>
          <p xml:id="i-38cjoU4iAoafJ2Ba3yUqYU">
            Miljöpartiet är av den övertygelsen att människor och företag
            som får större makt över sin energisituation använder energi klokare
            och mer sparsamt. I dag har människor i praktiken inga andra möjligheter
            att reagera på det elpris de erbjuds än att avstå från att använda
            el. Möjligheterna att kontrollera, eller att ens förstå, sin egen
            elanvändning är små. Möjligheterna att anpassa sig efter ändrad
            tillgång och ändrat pris på el är begränsade på grund av outvecklade
            system för prissättning och prisinformation.
          </p>
          <p xml:id="i-Fud14zfmgHJRK9FebBW6e3">
            Med elmätare som registrerar elanvändningen timme för timme,
            i kombination med differentierade elpriser, får elkunderna mycket
            större möjlighet och motiv att styra sin elanvändning bort från
            de effekttoppar då elen är som dyrast att producera. Det innebär
            att energisystemet avlastas och utnyttjas effektivare.
          </p>
          <p xml:id="i-TyQPqK8NDSH5mqmCLRxM9q">
            Om elkunderna kunde läsa av sin elmätare och elpriset kontinuerligt
            skulle många anpassa sin användning av el till tider då elen är
            billigast. Det skulle få positiva effekter både för konsumenten
            – som får lägre energianvändning och kostnad – och för samhället,
            som inte behöver använda lika mycket dyr och smutsig reservkraft
            eller importerad el.
          </p>
          <p xml:id="i-6fBgvHJmDgeAxopepye9xS">
            Att aktiva elkonsumenter i dag ges möjligheten att ansöka om
            timmätning är ett första steg, men även regeringens egen bedömning
            är att detta enbart kommer att omfatta ett begränsat antal elkonsumenter.
            Det som saknas är en plan för hur samtliga hushåll ska kunna få
            timmätning och debitering. Detta bör riksdagen ge regeringen till
            känna som sin mening.
          </p>
          <head xml:id="i-9ph2wkp6gP2Sbiz6zExFsF" type="h1">
            Slopa elräkningens fasta del
          </head>
          <p xml:id="i-Y7TX86zRZ5t5wVfnq4vt8J">
            En stor del av hushållens elkostnad består av fasta kostnader
            som konsumenterna i praktiken inte kan påverka genom att minska
            sin elanvändning. De fasta delarna av elräkningen försvagar därför
            prisincitamentet för energieffektivisering i hushållen. För att
            få en bättre styrning bör de fasta kostnaderna i stället bakas
            in i den rörliga kostnad som bolagen tar ut av sina kunder. Genom
            att ha ett rakt elpris utan fasta kostnader blir åtgärder för
            energieffektivisering i hushållen med en gång lönsammare. En minskad
            elanvändning minskar också behovet av utbyggd distributionskapacitet,
            vilket sänker distributionskostnaderna. Det är därför också bra
            för samhällsekonomin.
          </p>
          <p xml:id="i-PLzLYRTWTAiNpFS4ciUQ2p">
            Miljöpartiet menar därför att elräkningens fasta delar bör slopas
            och kostnaden integreras i elpriset. Detta bör riksdagen ge regeringen
            till känna som sin mening.
          </p>
          <head xml:id="i-BcH3yvBbCTXUqZqKRSvJbL" type="h1">
            Stärk energideklarationen
          </head>
          <p xml:id="i-Df8Vt6YmRSM1eLUKR3ai7D">
            Det finns stor potential att göra energideklarationen till ett
            aktivt instrument som ger ordentliga resultat i form av minskad
            energiförbrukning. Riksrevisionen visar i rapporten Energideklarationer
            – få råd för pengarna att de flesta deklarationer inte ger några
            tillförlitliga råd. En tredjedel görs utan besiktningar och 7
            procent ger åtgärdsförslag – men utan att man gjort någon besiktning
            av fastigheten.
          </p>
          <p xml:id="i-BD2snvx11SiFzkUVyeknpd">
            För att bli ett effektivt verktyg bör energideklarationen innehålla
            förslag på åtgärder för minskad energianvändning. För att en nödvändig
            energieffektivisering ska uppnås föreslår Miljöpartiet att åtgärdsförslagen
            ska baseras på varje byggnads verkliga förutsättningar och att
            man inför ett mål för åtgärdsförslagen om hur det är möjligt att
            halvera byggnadens energianvändning. Åtgärdsförslagen ska prioritera
            långsiktighet och effektivitet samt ge ett bättre underlag till
            köparen.
          </p>
          <p xml:id="i-31A9FUaxB1UheQwLcYcvSp">
            Många energieffektiviseringsåtgärder är lönsamma men genomförs
            inte i dag, på grund av både okunskap och bristande intresse hos
            husägarna. Ett sätt att väcka intresse och sprida kunskap om potentialen
            i energieffektivisering är att man kopplar ett ekonomiskt incitament
            – en morot – till att genomföra åtgärdsförslagen i energideklarationen.
            Miljöpartiet föreslår därför att regeringen ska låta utreda hur
            man ekonomiskt kan motivera husägare att genomföra de åtgärder
            som föreslås i energideklarationen. Detta bör riksdagen ge regeringen
            till känna som sin mening.
          </p>
          <head xml:id="i-D4MjPYGG63CXTBZ3wqUdkW" type="h1">
            Energieffektivitet vid nybyggnation
          </head>
          <p xml:id="i-BiFCNVCTPpbLcA5eqzznd8">
            Bostäder och lokaler står för en tredjedel av den totala energianvändningen
            i Sverige. Väldigt många hushåll betalar onödigt höga el- och
            värmekostnader eftersom deras hus inte är energieffektiva. De
            hus vi bygger i dag ska stå i hundra år. Det betyder att om vi
            bygger hus som läcker energi i dag så får vi dras med det i hundra
            år framåt. Det kan på kort sikt kosta något mer att bygga ett
            hus med hög energieffektivitet, men varken bostädernas energiförbrukning
            eller klimatförändringarna lämpar sig för politisk kortsiktighet.
          </p>
          <p xml:id="i-Xf6p1CM7ULwCaQkUtLuoSK">
            Om man ser på en byggnad utifrån hela dess livscykel blir det
            en ren vinst att ställa höga krav på energieffektivitet. Energikostnaderna
            är redan i dag höga och kommer sannolikt att öka framöver. Byggföretagen,
            fastighetsägarna, hushållen och ledande kommuner vet detta, men
            regeringens låga ambitioner bromsar utvecklingen mot ett mer energieffektivt
            samhälle.
          </p>
          <p xml:id="i-DWeVFgLAJKdhfFyYDmmceX">
            EU har fastslagit en ambition att gå mot ett näranollenergibyggande
            år 2020. Miljöpartiet delar den visionen. De hus som byggs bör
            vara det som i branschen går under beteckningen passivhus eller
            plushus, men regeringen har inte velat anta något sådant mål.
          </p>
          <p xml:id="i-JyTeSTBV1vtRbZm9dQUbqk">
            Över 50 kommuner har i dag krav på energieffektivitet som är
            tuffare än Boverkets krav. Exempelvis kräver Malmö högst 55 kWh/m2/år
            för byggande på kommunens mark, och Göteborgs motsvarande krav
            ligger på 40–60 kWh. I stället för att välkomna att kommuner går
            före i arbetet så har regeringen med bostadsminister Stefan Attefall
            (KD) valt att stoppa kommuner som ställer skarpare byggkrav. Innan
            nationella byggregler styr mot den energieffektivaste byggtekniken
            är det olyckligt att kommuner inte får gå före. Det är tack vare
            lokala spjutspetsprojekt som byggtekniken har utvecklats de senaste
            årtiondena.
          </p>
          <p xml:id="i-VSuauU6Ws5vVhVLXSdrVbm">
            Byggbranschen bygger redan i dag hus som använder långt mindre
            energi än vad som är tillåtet enligt regeringens riktlinjer. Miljöpartiet
            vill därför att det fastställs mål om att de nya hus som byggs
            från 2020 ska ligga omkring passivhusstandard, det vill säga 45
            kWh per kvadratmeter och år för södra klimatzonen och 55 kWh per
            kvadratmeter och år för den norra klimatzonen. Då skulle branschen
            få en tydlig signal om åt vilket håll man bör utveckla tekniken
            och äldre byggtekniker skulle fasas ut. Detta bör riksdagen ge
            regeringen till känna som sin mening.
          </p>
          <head xml:id="i-MwG6Na2q44HWs1Y2PvxY3p" type="h1">
            Styr mot minskad användning av el för värme
          </head>
          <p xml:id="i-X54Ej2HAhHLrJAtj3qX5ge">
            Regelverket för krav på energianvändning vid byggnation styr
            mot ökad elanvändning för uppvärmning eftersom man enbart utgår
            ifrån köpt energi i stället för krav för husets energibehov och
            vilken värmeförlust som är acceptabel.
          </p>
          <p xml:id="i-Wq1LSRXtnujoc5JJ22ifQF">
            Det är förklarligt att elanvändning för uppvärmning gynnades
            när kärnkraften byggdes ut. Annars hade det varit svårt att hitta
            konsumenter för den kraftigt ökade elproduktionen. Nu är situationen
            en annan. Sveriges högsta elförbrukning sker på vintern när det
            är kallt. Då är också priserna som högst. Pristopparna har väckt
            irritation hos allmänheten. Hög förbrukning och höga priser vintertid
            är ett resultat av att vi använder el för uppvärmning. Ökad användning
            av el för uppvärmning innebär alltså högre pris- och förbrukningstoppar.
          </p>
          <p xml:id="i-ALmoGnq9V6WViBwjszj1PU">
            Detta innebär också att kapaciteten i både produktions- och distributionssystemet
            behöver vara större än den annars skulle vara, vilket i sin tur
            medför ökade kostnader för både företag och privatkunder. Även
            kunder som inte använder el för uppvärmning drabbas av högre fasta
            kostnader för ett nät med behov av större kapacitet. Det ligger
            alltså i de flestas intresse att användningen av el för uppvärmning,
            och därmed förbruknings- och pristopparna, minskar. Ett beroende
            av el för uppvärmning innebär också en ökad sårbarhet för det
            enskilda hushållet och samhället om elektriciteten slås ut och
            byggnaden har dålig isolering. Regeringen bör därför snarast ge
            Boverket i uppdrag att revidera regelverket så att det inte styr
            mot användning av el för uppvärmning genom att regelverket utgår
            ifrån byggnadens värmeförlust i stället för köpt energi. Detta
            bör riksdagen ge regeringen till känna som sin mening.
          </p>
          <head xml:id="i-2FsALoL6R1D5A6AoL9qi35" type="h1">
            Investeringsfond för bostäder
          </head>
          <p xml:id="i-5vsV1ZfYGVRv2v85eqyQ3e">
            Med enkla medel såsom isolering, byte av fönster och värmeåtervinning
            kan vi spara in uppåt hälften av det totala energibehovet för
            byggnader. Trots att detta faktum är känt och att energieffektivisering
            dessutom är ekonomiskt gynnsamt, så går den faktiska omställningen
            inte med den fart den borde.
          </p>
          <p xml:id="i-AN7RtC4AmQFWMhkqWXd1s3">
            Miljöpartiets förslag på ROT-avdrag riktat mot energisparåtgärder
            är ett sådant förslag men det kan behöva kompletteras med andra
            styrmedel för att nå fler objekt. Ett komplement för att skynda
            på energieffektiviseringen och samtidigt skapa många jobb inom
            området är att staten inrättar en investeringsfond. Från denna
            kan företag som arbetar med energieffektivisering låna för att
            göra effektiviseringar direkt hos kunden mot en avbetalning utifrån
            den insparade el/värmekostnaden.
          </p>
          <p xml:id="i-KTjg95ZzcEgvz16qskJaKn">
            Företag kan då söka upp sina kunder och kommer då rimligen att
            först erbjuda de kunder där störst energieffektivisering kan uppnås,
            vare sig det är företag, offentlig sektor eller privatpersoner.
            Ett tänkbart upplägg kan se ut så att kunden får sin lokal eller
            bostad lågenergianpassad i utbyte mot en avbetalningsplan på 90
            procent av den insparade el- och värmekostnaden per år, medan
            10 procent av de insparade pengarna går till kunden själv. Avbetalningen
            styrs efter aktuellt el/värmepris, på samma sätt som en kreditavbetalning
            som styrs av aktuell ränta. I takt med att företagaren får in
            pengar för det utförda arbetet, betalas pengar tillbaka till den
            statliga investeringsfonden.
          </p>
          <p xml:id="i-5N3sSTB14LvP3Wgstft7UM">
            En investeringsfond enligt denna princip skulle ge win-win-effekt
            och inte bara nå dem som har råd att investera i energieffektivisering.
            Förslaget ger på ett effektivt sätt fler jobb och en större marknad
            inom energi- och miljöteknikområdet, mindre behov av energi och
            ett lägre resursutnyttjande och dessutom ekonomisk vinst för kund,
            företag och statskassa.
          </p>
          <p xml:id="i-5YUK2j4Kh6mY9DXUGHehr4">
            Miljöpartiet de gröna anser att förutsättningarna för att inrätta
            en sådan fond bör utredas. Detta bör riksdagen ge regeringen till
            känna som sin mening.
          </p>
        </div>
        <div type="motSignatures">
          <list>
            <item xml:id="i-5dLTMerTsu55QKFvahkWbf">
              Lise Nordin (MP)
            </item>
            <item xml:id="i-JF4oe4TahCMLtHxptn1LEM">
              Stina Bergström (MP)
            </item>
            <item xml:id="i-Gvx7foAzGJsRGUFgtG988U">
              Valter Mutt (MP)
            </item>
            <item xml:id="i-4waAnxLT5o5qDbKMjCJbQz">
              Annika Lillemets (MP)
            </item>
            <item xml:id="i-7K35w8BzB2usboAJxKSb7G">
              Peter Rådberg (MP)
            </item>
            <item xml:id="i-Y6LZ55zjwk86TZnDfAjvUW">
              Bodil Ceballos (MP)
            </item>
            <item xml:id="i-UkRRmHUqUArCSK71zvBp7D">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
