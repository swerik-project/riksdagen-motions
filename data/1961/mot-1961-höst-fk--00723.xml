<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961_höst_fk__723/mot_1961_höst_fk__723-001.pdf"/>
      <div type="motHeader" xml:id="i-E8SdfnXCVW3ve4VzmBQSJw">
        <div type="motTitle" xml:id="i-T4pJMfMx1FhWF6tPXVZ5X5"/>
        <div type="motSubmissionInfo" xml:id="i-HCfVtX9a1meyj92g5GYRah"/>
      </div>
      <div type="motBody" xml:id="i-S4MQAQrV8w1dpgox2ebQKh">
        <div xml:id="i-RZK2nQq5vmGtcRvF6jNxN1">
          <p xml:id="i-EbedBeQZtfLrtkmpfzmzvz">
            Motioner i Första kammaren, nr 723 år 1961 9
          </p>
          <p xml:id="i-MsKKUrL899cLn1a8oRjd38">
            Nr 723
          </p>
          <p xml:id="i-JHkZdp4wpaFuukEFYwQYQK">
            Av herr Isaeson m. fl., i anledning av Kungl. Maj:ts proposition
            nr 188, med förslag till lag om ändring i kommunalskattelagen
            den 28 september 1928 (nr 370), m. m.
          </p>
          <p xml:id="i-NzSSVPmHxh2o9HY3XkF55X">
            (Lika lydande med motion nr 873 i Andra kammaren)
          </p>
          <p xml:id="i-5tiFdyLV7fXuqygUzZx3DR">
            Allmän varuskatt utgår fr. o. m. den 1 januari 1960 i princip
            för såväl nya som begagnade varor, vilket innebär att skatt kan
            komma att utgå på samma vara mer än en gång, nämligen både vid
            varans försäljning som ny och vid senare försäljning av varan
            som begagnad; förutsättningen är dock att varan säljes yrkesmässigt
            av någon som är skattskyldig i egenskap av säljare. Från nu angivna
            huvudregel stadgas ett undantag, nämligen att skattskyldighet
            icke föreligger vid försäljning eller uttag ur rörelse av begagnade
            personbilar och sådana med skåp-, stationsvagns- och personbilskarosseri
            utrustade begagnade lastbilar, vilkas tjänstevikt ej överstiger
            1800 kg. Denna undantagsregel inför- des med giltighet fr. o.
            m. den 1 maj 1960, sedan det bl. a. påvisats, att beskatt- ning
            av begagnade fordon särskilt för den reguljära bilhandelns del
            medfört allvarliga olägenheter och även risk för strukturförändringar,
            vilka skulle in- nebära ökad osäkerhet och större problem för
            köpare av begagnade fordon. Däremot stadgas icke något undantag
            beträffande begagnade traktorer, lant- bruksmaskiner och lantbruksredskap.
            För att begagnade traktorer, lantbruks- maskiner och lantbruksredskap
            i likhet med begagnade personbilar skulle vara undantagna från
            skattskyldighet talar emellertid många skäl. De olägenheter beträffande
            handeln med begagnade bilar, som ovan omnämnts, förefinnes i samma
            utsträckning för handeln med begagnade traktorer, lantbruksmaskiner
            och lantbruksredskap. För traktor- och maskinhandeln inom jordbruket
            är det synnerligen vanligt att en köpare betalar det nya objektet
            genom att dels lämna en gammal traktor eller maskin i utbyte,
            dels att betala ett mellanskillnadsbelopp. Den som för- värvar
            traktor och jordbruksredskap uppträder således ofta på samma gång
            som köpare och säljare av begagnad enhet. Ett representativt värde
            för branschen i dess helhet torde vara en bytesfrekvens av 1,5
            begagnade traktorer på varje ny traktor. Någon varuskatt utgår
            icke vid försäljningstransaktioner privatpersoner emellan. Redan
            nu är det mycket vanligt att här ifrågavarande varuenheter skiftar
            ägare vid auktioner på jordbruksinventarier i samband med avveckling
            av jordbruksdritt, och sådan försäljning är icke enligt gällande
            lagstiftning skattepliktig, enär den icke är att anse som yrkesmässig.
            En fortsatt skattskyl- dighet för begagnade traktorer, lantbruksmaskiner
            och lantbruksredskap kom-
          </p>
          <pb facs="riksdagen-motions-pdf/data/1961/mot_1961_höst_fk__723/mot_1961_höst_fk__723-002.pdf"/>
          <p xml:id="i-D5yzTy3zB5WiLGJnC6mUK1">
            10 Motioner i Första kammaren, nr 723 år 1961
          </p>
          <p xml:id="i-L42nCJbsHjzh3UcFzWPWtW">
            mer med säkerhet att medföra att antalet transaktioner privatpersoner
            emellan — på auktioner o. d. — kommer att stiga med motsvarande
            minskning av den reguljära handelns volym. En ändring av distributionsformerna
            av här skisserad typ måste ses som en allvarlig olägenhet för
            jordbrukarna, inte minst med tanke på vad detta kan innebära i
            minskad kontroll av och service på begagnade enheter med därav
            följande minskad tillförlitlighet och säkerhet hos dessa objekt.
            Dessa argument talar enligt vår mening starkt för att man i nuvarande
            läge undantager begag- nade traktorer, lantbruksmaskiner och lantbruksredskap
            från skatteplikt. I detta sammanhang vill vi även påpeka att —
            även om motiveringen varit en annan än den här angivna — också
            andra varugrupper inom jordbruket är undantagna från skatteplikt,
            t. ex. foderämnen, gödselmedel, utsäde m. m. Vad härefter angår
            den närmare definitionen av begagnade objekt och be- greppet lantbruksmaskiner
            och lantbruksredskap anser vi att riksskattenämnden i samråd med
            Jordbrukets utredningsinstitut bör få i uppdrag att precisera
            vilka objekt som skall anses som lantbruksmaskiner och lantbruksredskap.
            Där- vid förutsätter vi, att undantaget skall omfatta samtliga
            maskiner och redskap, som är konstruerade för användning inom
            jordbruket med dess binäringar. Här berörda fråga måste givetvis
            bedömas mot bakgrunden av strukturen och omfattningen av handeln
            med begagnade objekt. Eftersom det emellertid på detta område
            icke finns någon fullt säker statistik, måste det här bli fråga
            om uppskattningar. För närvarande torde varje år ca 15 000 begagnade
            trak- torer byta ägare inom den reguljära traktorhandeln. För
            dessa traktorer kan man räkna med ett genomsnittspris av 3 500—-4
            000 kr. Beträffande begagnade lantbruksmaskiner och lantbruksredskap
            är det i avsaknad av alla statistiska uppgifter svårt att göra
            någon säker uppskattning av försäljningsvärdet, men man kan med
            säkerhet räkna med att den skatte- pliktiga omsättningen för sådana
            objekt har ett lägre värde än den för be- gagnade traktorer.
          </p>
          <p xml:id="i-PCgQq2DmRQH7PtpMmRy4ZX">
            Mot bakgrund av dessa förhållanden torde man enligt vårt bedömande
            kunna räkna med att ett slopande av allmän: varuskatt för här
            ifrågavarande begagnade objekt kommer att medföra en relativt
            blygsam inkomstförlust för statsverket. Denna bedömning accentueras
            än mer av vad ovan anförts om risken för snabb strukturförändring
            med bl. a. ökning av antalet transaktioner mellan privat- personer
            utan skattskyldighet.
          </p>
          <p xml:id="i-SVPRPssNBD94aoGhdNHBUk">
            Slutligen vill vi i detta sammanhang som vår uppfattning framföra
            att icke minst med hänsyn till nu föreliggande avtal inom jordbrukspolitiken
            och den dåliga lönsamhet, som i dag föreligger inom jordbruksnäringen,
            synnerligen starka skäl talar för att statsmakterna genom en liberal
            bedömning av frågan om varuskatt för här ifrågavarande varugrupper
            avstår från en relativt blyg- sam intäkt, särskilt som man samtidigt
            genom undantagsbestämmelserna vinner
          </p>
          <pb facs="riksdagen-motions-pdf/data/1961/mot_1961_höst_fk__723/mot_1961_höst_fk__723-003.pdf"/>
          <p xml:id="i-6A9K3pqeDXfWN23JPUfsay">
            Motioner i Första kammaren, nr 723 år 1961 11
          </p>
          <p xml:id="i-9vNwebSa2zC67Cgi64LZNg">
            mycket stora fördelar för såväl jordbrukarna som samhället genom
            bättre distri- butionsformer och förenklade kontrollåtgärder.
            Med hänvisning till det ovan anförda hemställer vi, a) att riksdagen
            i samband med behandlingen av proposition nr 188 måtte besluta
            att begagnade traktorer, lantbruksmaski- ner och lantbruksredskap,
            i enlighet med här ovan angivna principer, skall undantagas från
            skattskyldighet enligt kungl. förordningen den 1 dec. 1959 om
            allmän varuskatt; samt b) att vederbörande utskott måtte utarbeta
            förslag till erfor- derlig ändring i författningstexten.
          </p>
          <p xml:id="i-RvtCSZwDy3HMPBDmQGmMAv">
            Stockholm den 21 november 1961
          </p>
          <p xml:id="i-HGobrJ2twvjYdy5pdBPLMZ">
            Birger Isacson Carl Eskilsson Per-Eric Ringaby
          </p>
        </div>
      </div>
    </body>
  </text>
</TEI>
