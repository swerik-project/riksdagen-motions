<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00278">
  <teiHeader>
    <fileDesc>
      <titleStmt>
        <title>En bredare säkerhetspolitik</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En bredare säkerhetspolitik</title>
          <idno type="rdwebb">GZ02U278</idno>
          <rs type="number">U278</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U278/text</ref>
          <ref type="dokument_url_html">http://data.riksdagen.se/dokument/GZ02U278</ref>
          <ref type="dokumentstatus_url_xml">http://data.riksdagen.se/dokumentstatus/GZ02U278</ref>
          <ref type="doc">http://data.riksdagen.se/fil/8786EDA5-FB24-4307-8840-FC97D10F4F5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K9CVmWJuJtuNt42RD5GYuX" type="signed"/>
        <correspContext corresp="i-K9CVmWJuJtuNt42RD5GYuX">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-QqpEZVGHargzD2Q81a5JRm" type="numbering">
          <date when="2011-10-06"/>
        </correspAction>
        <correspAction xml:id="i-X1yMBD91ZCW9y5YvaUfMzW" type="submission">
          <date when="2011-10-04"/>
        </correspAction>
        <correspAction xml:id="i-XLm43MVGNehBRvc4hv5aq9" type="transfer">
          <date when="2011-10-03"/>
        </correspAction>
        <correspAction xml:id="i-BN9E8XPP4py5rofufq3Bgb" type="assigned"/>
        <correspContext corresp="i-BN9E8XPP4py5rofufq3Bgb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pzsece7tTzG5c715XF8425" type="motBody">
        <div xml:id="i-AsjgU7uepLXzyHNeuGkaVA" type="motProposal" subtype="förslag">
          <head xml:id="i-9S6ZdkedZRDUeD8sjZ4EVk">
            Förslag till riksdagsbeslut
          </head>
          <p xml:id="i-MVjCTMzSEqiMmHxkhazNZU">
            Riksdagen tillkännager för regeringen som sin mening vad som
            anförs i motionen om en parlamentariskt tillsatt säkerhetsberedning.
          </p>
        </div>
        <div xml:id="i-NRMe4p1wYq4rE7gE8QvWx7" type="motContent">
          <head xml:id="i-LBR3ozG23iHvBGY3gRXRHT" type="h1">
            Bakgrund
          </head>
          <p xml:id="i-8RGk9urnUwQ2y6wNJvhkuN">
            Säkerhetspolitik är ett av de ursprungliga områdena inom diplomatin
            och utrikespolitiken, kanske det första. Tillsammans med handel
            är det området som har haft mest inflytande när det gäller Sveriges
            relationer till andra länder. Än idag är säkerhetspolitiken det
            område som det läggs mest resurser på, viket gör att det får en
            övergripande influerande särställning i resten av Sveriges utrikespolitik.
          </p>
          <p xml:id="i-8JP7GJyjanmf2AhoFAMW9S">
            Suveränitetsprincipen, som är nationalstatssystemets mest grundläggande
            regel, innebär att kontrollen över det egna territoriet inte får
            kränkas av utomstående makter och att det enbart är den egna staten
            som kan ge lagen kraft under sitt territorium. Eftersom staten
            är garanten för samhället har denna nationella säkerhet, dvs.
            säkerställandet av statens kontroll av territoriet, ensam fått
            utgöra säkerhetsbegreppet och traditionellt gjort säkerhet till
            en fråga överordnad alla andra.
          </p>
          <p xml:id="i-Cno7CmKGisBXf6dTTb6adZ">
            Men den uppfattningen utmanas idag alltmer och synen på säkerhet
            håller på att förändras. Det som tidigare likställts med det militära
            säkerställandet av statens territoriella kontroll är idag bredare
            än någonsin. Frågor kring vad hotet består i, mot vem det riktas
            och varifrån det kommer har öppnat upp för fler perspektiv och
            ökat förståelsen för hur man kan uppnå säkerhet.
          </p>
          <p xml:id="i-GnmTHRV9fFbd6nv6baUu4P">
            En mängd nya hot som varken är territoriella eller militära har
            tillkommit, samtidigt som de gamla ändrat karaktär och inte längre
            kan bemötas på samma sätt som tidigare. Man ser också att flera
            av hoten förstärker varandra, varför flera av de traditionella
            hotens strukturella grundorsaker betraktas som egna hot i sig.
            I takt med att nationalstatens gränser luckras upp alltmer och
            det blivit svårare att möta dessa hot för den enskilda staten,
            har subjektet i flera avseenden kommit att delas med eller ersatts
            av den enskilda människan.
          </p>
          <p xml:id="i-EYgpZzVDn6GkriVPPyCWQb">
            Mänsklig säkerhet innebär att istället för att staten som institution
            till varje pris ska säkras och upprätthållas är det människor
            som ska hållas säkra utifrån deras mänskliga behov, som kan vara
            både fysiska och psykiska. Inom FN-systemet har synen slagit igenom
            bland annat i principen om Responsibility to Protect (R2P), som
            presenterades till FN-toppmötet 2005 och som därefter varit föremål
            för ett flertal rapporter och debatter, senast i resolution 63/308.
            Den har också kommit till praktisk användning genom resolution
            1973 i Libyen.
          </p>
          <p xml:id="i-HbchnFYzKaGce8d67nyzvR">
            Principen innebär att det internationella samfundet tillsammans
            har ett ansvar gentemot världens alla folk och deras säkerhet
            om den egna nationen inte kan garantera den vid exempelvis naturkatastrofer,
            svält, sjukdom, inbördeskrig eller folkmord. I sådana fall omfattas
            inte landet längre av suveränitetsprincipen och man kan gemensamt
            gå in och försöka stoppa utvecklingen, menar FN.
          </p>
          <p xml:id="i-UrsQQXTUDjQM2sDbVeiaEx">
            Angränsande till idén om Responsibility to Protect är den om
            en positiv fred. Den positiva freden bygger, i motsats till den
            negativa (militära) freden som bara motverkar det synliga fysiska
            våldet, på att också de förtryckande strukturer och orättvisor
            som kan leda till krig måste ses och motverkas för att freden
            ska vara verklig och långvarig ( strukturellt våld ). Man kan
            säga att den positiva freden konstituerar ett tillstånd av god
            mänsklig säkerhet, vilket i sin tur också förstärker den traditionella
            säkerheten. En genomgång av de nya och förändrade hoten tydliggör
            varför det blivit betydligt enklare och mer effektivt att se säkerhet
            ur ett bredare perspektiv.
          </p>
          <head xml:id="i-o61mVHdvEgWCFPbnT916c" type="h1">
            Nya krig
          </head>
          <p xml:id="i-PdbVXXUpvrMe8dYeVibyrJ">
            Dagens konflikter ser inte ut som de en gång gjorde. Det handlar
            inte längre om uppställda och uniformerade arméer som efter att
            officiellt ha förklarat krig inleder en kamp till döden om geopolitisk
            kontroll under diplomatins och krigets regler. Den sortens konflikter
            syns alltmer sällan. Större hot både mot stat och människor handlar
            istället om konflikter där mindre självklara aktörer som gerillarörelser,
            kriminella nätverk, krigsherrar, oppositionella frihetskämpar
            och terrorister drabbar samman med antingen stater själva, civilbefolkning
            eller andra liknande grupper.
          </p>
          <p xml:id="i-EXLwjcAU1dDdh1BKRf9o5P">
            Utan uniformer och utan ambitionen att lyda under krigets lagar
            attackerar man främst civila, politiska och infrastrukturmässigt
            taktiska mål. Attackerna sker i en mindre skala jämfört med en
            militär strid mellan arméer, men med oförutsägbarhet och rädsla
            som verktyg får de större effekt. Målen är inte territoriella
            utan främst politiska eller ekonomiska.
          </p>
          <p xml:id="i-5UQYKhMYWhfTowTjBvJExK">
            Medlen är olika dels i fråga om hur man skapar incitament för
            krig, dels i fråga om själva krigsmetoderna. I det förstnämnda
            har nationalismens roll ersatts av identitetspolitikens, som ofta
            byggs kring uppfattningar om religion, etnicitet eller lockelsen
            av pengar. I det senare handlar det om psykologisk styrka istället
            för om överlägsenhet i militär styrka. Gruppvåldtäkter och andra
            symboliska handlingar används för att skrämma, sprida kaos eller
            psykologiskt avväpna fienden. Tekniken har också kommit att spela
            en avgörande roll, både genom möjligheterna till kommunikation
            i verksamheten och när det gäller att attackera infrastruktur.
            IT-attacker mot system för infrastruktur eller medier för kommunikation
            har redan visat sig som en del av de nya krigen.
          </p>
          <p xml:id="i-Ve7bvNy2cu1YYZcCEsFgr3">
            Finansieringen kommer inte från skatter, utan i första hand från
            organiserad brottslighet som ofta är internationell. Varken mål,
            medel eller finansiering bryr sig om nationsgränser. Konflikterna
            kan därför sällan betraktas som traditionella inbördeskrig. De
            sprider sig lätt till närliggande områden och de engagerar aktörer
            över hela världen både i skapandet och i lösandet av dem. Problemen
            är globala och kräver ett globalt perspektiv för globala lösningar.
          </p>
          <p xml:id="i-Vq1V6jjCPHhd7AgEQ8FvnG">
            Men det är inte bara de nya krigen som hotar stater eller den
            mänskliga säkerheten. Också de bakomliggande grundorsakerna till
            konflikterna utgör på egen hand enorma hot i sig och ska ses som
            jämbördiga med de nya krigen. De bör inkluderas i en bredare och
            mer samstämmig säkerhetspolitik.
          </p>
          <head xml:id="i-HPvzMFEPphpCT2fskLb7nR" type="h1">
            Terrorism
          </head>
          <p xml:id="i-B2AJcw7rGWGCT2V9d42gmK">
            Terrorism är organiserat våld som manifesteras för en allmänhet
            i syfte att sprida rädsla för att uppnå politiska mål som kan
            vara både religiösa och ideologiska. Det kan vara en del av så
            kallade nya krig eller konflikter men också en startgnista till
            dem. Terrorism är på flera sätt ett hot mot den mänskliga säkerheten,
            men utöver detta är det framförallt ett hot mot öppenheten i samhället
            och demokratin. Terrorism kan utövas både av grupper utanför makten
            och av staten själv mot det egna folket (så kallad statsterrorism).
          </p>
          <p xml:id="i-29Ym3FusUXYbR4Ro2opDqU">
            Hittills har terrorism bekämpats med militära medel efter en
            klassisk säkerhetslogik som tillhör de gamla krigen. Detta har
            medfört måttliga framgångar. Sedan kriget mot terrorismen påbörjades
            har visserligen tusentals arresteringar av misstänkta terrorister
            gjorts. Detta har påståtts hindra en mängd attacker som annars
            skulle ha skett, men trots detta verkar det om man ska tro underrättelsetjänster
            själva som att hotet bara blivit större och åtgärderna snarare
            gjort problemen värre genom att man brustit i förståelsen av dem.
          </p>
          <p xml:id="i-921DrVcWASqFGTTtUcN5Q8">
            Med stöd av den gamla logiken om att en smal definition av den
            nationella säkerheten går före alla andra principer, har kampen
            mot terrorism i många länder skapat ett slags permanent undantagstillstånd
            där grova brott mot medborgerliga, demokratiska och mänskliga
            rättigheter tolereras. Det har skapat den paradoxala situationen
            att metoderna för skydd i stor utsträckning bidragit till precis
            det som man försökt bekämpa.
          </p>
          <p xml:id="i-SmW3RySroYRz8TFQvTQ3qb">
            På detta sätt innebär terrorism både direkt och indirekt ett
            allvarligt hot mot demokratin. En bredare säkerhetspolitik måste
            föra en konsekvent och konstruktiv kamp mot terrorism där man
            aldrig försöker skydda demokratin med odemokratiska metoder.
          </p>
          <head xml:id="i-Gij5HZwG7b5owyaLWQbh5A" type="h1">
            Miljön och dess resurser förutsättningar för liv och möjlig källa
            till framtidens konflikter
          </head>
          <p xml:id="i-8mvwaHvXuB9Z8mN3n127Vp">
            Den skadliga inverkan som människan har på miljön är inte bara
            en förstörelse av det egenvärde som liv i alla former har eller
            av ett mänskligt kulturarv. Framförallt förstör den våra egna
            förutsättningar för ett gott liv.
          </p>
          <p xml:id="i-F1UtyCa9mGAg1JWrQWKDQR">
            Klimatförändringarna är en av flera förödande konsekvenser av
            ett kortsiktigt och oansvarigt utvinnande av resurser. Det får
            till följd att isarna smälter och höjer vattennivåerna världen
            över, vilket i sin tur riskerar att dränka stora tätbefolkade
            områden och rubba balansen i havsströmmar. En ny istid kan komma
            att utbreda sig i de norra delarna av Europa.
          </p>
          <p xml:id="i-FM1QNmJTfivR6kDj1oCkxc">
            Torra områden blir torrare och områden med mycket regn får ännu
            mer. Det leder till erosion av jordmarker och ökenbildning å ena
            sidan och översvämningar, kaos och sjukdomar å andra sidan. Tillsammans
            med att bortsmälta glaciärer försvinner som källa för sötvatten
            gör det att världens matproduktion riskeras och svält kan följa.
            Som om inte det vore nog medför klimatförändringarna att vädret
            blir allt mer oförutsägbart, rubbar hela ekosystem och utrotar
            arter. Resursbristen och dessa försämrade livsförutsättningar
            utgör den ena, biologiska, delen av hotet.
          </p>
          <p xml:id="i-2zavYqnj3LtZ9sPFstDZoa">
            Den andra, politiska, delen innebär att i takt med att resurserna
            blir mer knappa och förhållandena tuffare är det större sannolikhet
            att konflikter kan komma att uppstå mellan länder och grupper
            om det som finns kvar. Rent vatten och råvaror klarar ingen sig
            utan. Redan idag ser vi tecken på att liknande miljö- och resursmässiga
            krig och konflikter blommar upp i Asien. Mekongfloden är en av
            Asiens största floder och försörjer miljontals människor med dricksvatten
            och vatten till grödor. Men floden rinner genom sju olika länder
            och när vattnet används till aggregering längre upp sinar tillförseln
            längre ned. Vems är egentligen vattnet?
          </p>
          <p xml:id="i-68jGK5fyuKfLKRdbFMr1Eu">
            Kampen om den sista oljan kan på liknande sätt också bli våldsam.
            Under Arktis istäcke ligger stora mängder olja som ännu inte kan
            utvinnas. Marken är dock omtvistad och många länder gör anspråk
            på den för att kunna få oljan.
          </p>
          <p xml:id="i-1ZDA1vzfFa9qBVva9z15u">
            En bredare säkerhetspolitik måste erkänna miljö som vår tids
            stora utmaning och fundamentala hot, se klimatförändringarna både
            som ett hot i sig och en grundorsak till andra stora hot mot säkerheten
            och i enlighet med detta ges samma legitimitet och prioritet som
            andra klassiska nationella hot, om inte större. Minskningen av
            detta hot måste genomlöpa hela samhället och är inte en fråga
            för Försvarsmakten i första hand, som traditionellt varit landets
            säkerhetspolitiska garant. Den nu avskaffade Försvarsberedningen
            menade också precis som vi att klimatpåverkan är det största hotet.
          </p>
          <head xml:id="i-BAjGYuPJYxowLhVuqyABxn" type="h1">
            Förtryck
          </head>
          <p xml:id="i-YLWbYYK8Qc5JHAZ8DyZ3T5">
            Förtryck är inte bara brottsligt, moraliskt fel eller ett hot
            mot den mänskliga säkerheten. Forskningen visar också att förtryck,
            både i form av fysiskt våld och genom strukturella orättvisor
            och maktlöshet, utgör en grogrund för extremism och terrorism,
            regionala konflikter och oroligheter i allmänhet. Därigenom är
            det också ur ett traditionellt statligt säkerhetsperspektiv ett
            hot.
          </p>
          <p xml:id="i-TqsrSBZjDeQGorSw2hoYWo">
            En bredare säkerhetspolitik inser att för att säkra den internationella
            freden måste förtryck erkännas både som ett hot i sig och en grundorsak
            till andra säkerhetsrelaterade problem.
          </p>
          <p xml:id="i-LHewbV48TUtgLAUoHPzr2L">
            Det tvingar oss att agera och i alla lägen ta avstånd från och
            motverka förtryck, varhelst det uppstår.
          </p>
          <head xml:id="i-EDdAeSny3Xxwys3zkQYKQb" type="h1">
            Fattigdom
          </head>
          <p xml:id="i-6k3DfAmhCYKNWp3Y3pbnrz">
            Fattigdom är en av de strukturella orättvisor som förstärks av
            och förstärker förtryck och miljöförstöring. Fattigdomsrelaterade
            problem som svält, sjukdom och livsvillkor som bryter ned kroppen
            tar död på ca 18 miljoner människor om året, vilket motsvarar
            ungefär en tredjedel av världens alla dödsfall. Det är den överlägset
            största dödsorsaken och den orsakar en mängd andra förödande problem
            som i sin tur får dödliga konsekvenser. Fattigdomen hör i stor
            grad ihop med de orättvisa villkoren i den globala världsekonomin
            och den ojämlika fördelningen av resurser och tillgångar.
          </p>
          <p xml:id="i-ELKRc1aQ1fuZ4PkVQUXYYM">
            En bredare säkerhetspolitik måste se bekämpande av fattigdom
            som en viktig säkerhetspolitisk fråga. Varken Sverige eller omvärlden
            kan lämnas opåverkade eller oberörda av fattigdomens allvarliga
            konsekvenser.
          </p>
          <head xml:id="i-XfFWZJooLW8mw1jPB6VRAC" type="h1">
            Migration
          </head>
          <p xml:id="i-Hqv14duFj7So8kLAJHRNEk">
            Människor har alltid migrerat i någon utsträckning, av en mängd
            olika orsaker. Framtidens stora utmaning är dock hur områden och
            länder ska klara av att ta emot den stora mängd migranter och
            flyktingar som på grund av olösta problem och globala utmaningar
            som de som anges ovan inte kan stanna i sina länder. Migration
            är inte bara en följd av människors vilja att bosätta sig i ett
            annat land för studier eller arbete. Det är till största delen
            en följd av krig och konflikter, förstörda livsvillkor, brist
            på resurser, förtryck och fattigdom.
          </p>
          <p xml:id="i-8PvR3az3uNU2bvRme7p1BB">
            En bredare säkerhetspolitik måste se att migrationen påverkas
            av förhållandena i världens länder och att vårt eget beteende
            ofta är det som förstör livsförutsättningarna för människor i
            andra länder. Säkerhetspolitiken måste beakta att om några av
            världens länder kollapsar totalt kommer det att leda till stora
            migrationsströmmar och att dessa måste hanteras på ett solidariskt,
            humant och rättssäkert sätt. Säkerhetspolitiken måste återspegla
            det faktum att det inte längre går att stänga sig ute från världen
            genom att stänga det egna landets gränser.
          </p>
          <p xml:id="i-3pcUebyv2QVe3v9FmenAeC">
            Vem som får bo var bygger på stater och dess medborgare. I en
            globaliserad värld ställer det till många problem, inte minst
            i tider av konflikter, naturkatastrofer etc. då solidaritet stater
            och människor emellan borde vara grunden för våra internationella
            relationer. Det enklaste sättet att komma ur den strikta nationalstatslogiken
            där den egna nationens säkerhet och bevarande av hälsa alltid
            går före andra staters och människors säkerhet och hälsa är att
            tänka långsiktigt. I slutänden är vi alla direkt beroende av varandra
            och det bästa sättet att skydda sig själv och andra är att samarbeta
            med varandra.
          </p>
          <head xml:id="i-2RWt3uZshw7E83X4v3iVTA" type="h1">
            Befolkningsökning
          </head>
          <p xml:id="i-QBvWSdKrA7bLpW9csyrEHz">
            Till de ovannämnda utmaningarna adderas den exponentiellt växande
            befolkningen. I början av 1800-talet var vi en miljard människor
            på jorden. 1960 var vi tre och idag är vi strax under sju. Enligt
            FN:s medelscenario beräknas vi bli omkring nio miljarder till
            sekelskiftet. Större delen av befolkningsökningen kommer att ske
            i fattiga områden.
          </p>
          <p xml:id="i-EJpSLL53MjRjyjxbsVA5EP">
            En bredare säkerhetspolitik måste förhålla sig till befolkningsökningen
            och dess medföljande behov av ökad livsmedelsproduktion i ett
            läge där bristen på vatten i många fall är skriande. I Sveriges
            politik för global utveckling (PGU) stadgas att förhållningssättet
            i PGU:n ska genomsyra alla verksamheter. Med en säkerhetspolitik
            som utgår från PGU skulle miljarder kunna flyttas från den traditionella
            militärt strategiska synen på säkerhetspolitik till ett mer konkret
            och handfast arbete ute i världen för att förebygga konflikter,
            minska fattigdomen och främja demokrati och mänskliga rättigheter.
            Det bästa sättet att bekämpa en okontrollerat stor befolkningsökning
            är att satsa på utbildning för kvinnor.
          </p>
          <head xml:id="i-U9vv8f7rB6PLWs6arivmGC" type="h1">
            En bredare säkerhetspolitik hur når vi dit?
          </head>
          <p xml:id="i-88bMZkvSNPjTkbgDiVsbs5">
            What is needed is a comprehensive system of collective security:
            one that tackles both new and old threats, and addresses the security
            concerns of all States - rich and poor, weak and strong. Particularly
            important is the [] insistence that todays threats to our security
            are all interconnected. We can no longer afford to see problems
            such as terrorism, or civil wars, or extreme poverty, in isolation.
            Our strategies must be comprehensive. Our institutions must overcome
            their narrow preoccupations and learn to work across the whole
            range of issues, in a concerted fashion.
          </p>
          <p xml:id="i-XthbRJRrSzSAwaH3BSYJsC">
            Kofi Annan,
          </p>
          <p xml:id="i-N1bXbAVMKLejKbwbMoPBKH">
            Report of the High-level Panel on Threats, Challenges and Change,
            2004.
          </p>
          <p xml:id="i-K8qoGwGE8wiUuoHrFMqouM">
            Alla ovan uppräknade områden är utmaningar för den mänskliga
            säkerheten och utgör stora problem för alla stater nu och i framtiden.
            De måste lösas med globalt hållbar utveckling i alla tre dimensioner,
            det vill säga globalt hållbar ekonomisk, ekologisk och social
            utveckling. Detta kan bara ske genom internationellt samarbete
            och genom de internationella organen.
          </p>
          <p xml:id="i-WRhUcMPuVXip6tYJaNWQkS">
            Sveriges utrikespolitiska röst är diffus. EU:s utrikes- och säkerhetspolitik
            hindrar oss inte från att vara konstruktiva och snabba i att deklarera
            den svenska hållningen i utrikespolitiska frågor. Det finns ingen
            motsättning mellan detta och att instämma i den europeiska rösten.
            Genom att tala öppnare påverkar vi dels den europeiska rösten
            dels, världssamfundets diskussion.
          </p>
          <p xml:id="i-24giMxz2DK4GpzJtHtkjFn">
            Vi menar att för Sverige är det viktigt att vara en tydlig röst
            både i EU och utanför, att satsa på, fullt ut använda och vara
            del i reformeringen av FN.
          </p>
          <head xml:id="i-845yoJdD58NKGReMG1jLHU" type="h1">
            Budskapet om positiv fred, mänsklig säkerhet och hållbar social
            utveckling
          </head>
          <p xml:id="i-YR3ij5zCVFvVfrCnGXx9QG">
            Det blir allt svårare att få sin vilja igenom med hjälp av militära
            medel. Det är uppenbart att vi inte kan hota oss till säkerhet
            och att vi inte kan kriga oss till fred. Därför är upprustning
            inte bara oekonomiskt och en felprioritering utan en direkt kontraproduktiv
            väg till Miljöpartiet de grönas mål om positiv fred byggd på rättvisa
            som stabilitet.
          </p>
          <p xml:id="i-PiSrqj5EqPxRnmg17LbT15">
            Inget tyder på att det kommer att vara som förr även om försvarsmakterna
            runtom i världen har lite svårt att hänga med i dessa nya tankebanor.
            Inom internationella relationer har dock forskare de senaste 60
            åren fått vända upp och ned på allt som de tidigare visste. De
            gamla föreställningarna hade fungerat på kort sikt i mindre system
            där alla följde reglerna. Idag måste vi vara beredda på allt.
          </p>
          <p xml:id="i-51oCagjEkh62W2voJee57F">
            Vi menar att säkerhet måste ses i ett mycket bredare perspektiv.
            En bredare säkerhetspolitik beaktar de många olika potentiella
            direkta hoten med grund i begreppet positiv fred, dvs. att åtgärda
            själva problemet som utlöser konflikten/hotet istället för negativ
            fred som inriktar sig på att sätta stopp (militärt) för konflikten.
            Vi vill se en säkerhetspolitik som sätter mänsklig säkerhet före
            territoriell säkerhet.
          </p>
          <p xml:id="i-6thq5EeSNfdkbAK6brK1F9">
            Ovan har endast några potentiella säkerhetspolitiska hot nämnts.
            Det finns många fler som till exempel cyberhot och attacker mot
            viktig infrastruktur. De hoten talas det dock oftare om i den
            svenska debatten, och de ligger därför utanför denna motion. I
            vår försvarsmotion tas en del av dem upp.
          </p>
          <p xml:id="i-284Myg7eTKS7RS9zBXx9x1">
            Dock är det så att som ovan nämnts måste vi vara beredda på allt
            och inget säger att vi redan upptäckt vad allt detta är. Diskussionen
            bör hållas levande. Den tidigare Försvarsberedningen har lags
            ner. Vi menar att den borde återuppstå om än i ny skepnad. Istället
            för Försvarsberedningen vill vi se en parlamentariskt tillsatt
            Säkerhetsberedning. Att kalla en beredning som ägnar sig åt säkerhetspolitik
            för Försvarsberedningen leder tankarna fel.
          </p>
        </div>
        <div xml:id="i-53QqqDxLZjJnMT9GSiSJDx" type="motSignatures">
          <list xml:id="i-Dy4VUH65ykrfc4mBDUgfxt">
            <item xml:id="i-EHXwsB6ExWicLfybcuAJmL" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-T7zWHWeYem558ZtvE6CpYt" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-JBQrfdwocsTpgAv9Y2E44a" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-EFkDk1k3DZJr6kdWz2UK4W" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-R723J9HJ4tWPeWD6zWY528" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-VFGqMnwHWKWMxWwmZXagKj" who="i-HsGsAzKWHQY5pjyAYNXAz7">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
