<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01062">
  <teiHeader>
    <fileDesc>
      <titleStmt>
        <title>Skydd för Indalsälvens deltalandskap</title>
        <author>Martin Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd för Indalsälvens deltalandskap</title>
          <idno type="rdwebb">G6021062</idno>
          <rs type="number">1062</rs>
          <ref type="dokument_url_text">http://data.riksdagen.se/dokument/G6021062/text</ref>
          <ref type="dokument_url_html">http://data.riksdagen.se/dokument/G6021062</ref>
          <ref type="dokumentstatus_url_xml">http://data.riksdagen.se/dokumentstatus/G6021062</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HzBfuyEnTxoWi7JmntQRaZ" type="signed"/>
        <correspContext corresp="i-HzBfuyEnTxoWi7JmntQRaZ">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1062/mot_198283__1062-001.pdf"/>
      <fw xml:id="i-SgzjFuXbLnYZh6kyBkXzBZ">
        Motion 1982/83: 1062
      </fw>
      <div xml:id="i-TJbYAbrhQi3E6sFQcKtRSb" type="motHeader">
        <div xml:id="i-FxkwhSM41uU9nuQ4J3zkiv" type="motTitle"/>
        <div xml:id="i-VVF4kXTsWvctPWQKyebXSX" type="motSubmissionInfo"/>
      </div>
      <div xml:id="i-RR1st52wNhAwT1SoeKG8UV" type="motBody">
        <div xml:id="i-FL3whZsY3NAqbRMfuZCCsj">
          <p xml:id="i-CivYxb8c2eQ4gkLN6MVKoi">
            Martin Olsson Skydd för Indalsälvens deltalandskap
          </p>
          <p xml:id="i-UtFxhnf1H169egzHvhYnTL">
            Indalsälvens delta i Timrå kommun är Sveriges mest omfattande
            och utvecklade kustdeltalandskap. De låga, ofta med täta snår
            bevuxna deltaholmarna och de vegetationslösa sandbankarna, som
            omges av rännor och kanaler av växlande bredd och vattendjup,
            har i första hand ett geologiskt värde men på den vetenskapliga
            sidan också botaniska och zoologiska kvalitéer. Deltat har utvecklats
            successivt sedan istiden. I samband med att Magnus Huss” (Vild-Hussen)
            verksamhet resulterade i att Ragundasjön tappades på sitt vatten
            1796 växte deltat extra kraftigt. Den stora flodvåg som då bildades
            gjorde att lösa avlagringar slets med och avsattes i deltat. Man
            har funnit grova träd och stammar i stor mängd begravda i deltat
            och de förmodas ha kommit dit i samband med nämnda katastrof.
            Den bidrog till att nya öar bildades och andra växte ihop. Sedan
            1800-talet har bl. a. flottningsanläggningar och vattenregleringar
            påverkat deltat i viss utsträckning. Deltat uppbyggs huvudsakligen
            av sand av olika fraktioner. Vattendjupet i rännorna varierar
            kraftigt beroende på bl. a. materialtillgång, vattenhastig- het
            och fördelning av vattnet mellan rännorna. Öarna och sandbankarna
            höjer sig endast någon meter över vattenytan. Flera vegetationstyper
            finns representerade i deltaområdet. Karaktäristis- ka sydsvenska
            men också en rad nordsvenska växtarter finns där. Strandängar
            och rännor, speciellt i de yttre delarna, hyser såväl salt- som
            sötvattenväxter. Denna kontaktzon, där älvens söta vatten och
            Bottenhavets bräckta vatten möts, torde bl. a. vara ett intressant
            växtekologiskt studie- och forskningsobjekt. När det gäller djurlivet
            kan nämnas att deltat hyser rikligt med såväl häckande som rastande
            fåglar. Sammanfattningsvis kan konstateras att Indalsälvens delta
            genom storlek och särprägling är ett för hela vårt land omistligt
            landskapsparti. De geologiska bildningarna är av klart riksintresse
            och det finns starka skäl att skydda deltat även ur botanisk och
            zoologisk synpunkt. Långt framskridna planer föreligger nu att
            dra E 4 över deltat. Om lämpligheten av detta med hänsyn till
            deltalandskapets ovan nämnda speciella värden samt dess värde
            ur rekreationssynpunkt råder det mycket delade meningar inom Timrå
            kommuns befolkning. Även många andra enskilda och organisationer
            som vill slå vakt om det särpräglade deltaland- skapet har motsatt
            sig vägprojektet.
          </p>
          <pb facs="riksdagen-motions-pdf/data/198283/mot_198283__1062/mot_198283__1062-002.pdf"/>
          <fw xml:id="i-NtMf2hpHpRkmqoYcgGVDJz">
            Mot. 1982/83:1062 8
          </fw>
          <p xml:id="i-7AWvaEG8VvfhtzGub8mVsw">
            Uppsala universitets växtbiologiska institution motiverar exempelvis
            sin avstyrkan av vägprojektet med:
          </p>
          <p xml:id="i-LmvGVEov4Dy4psJ6wRVmvf">
            Dessa (deltats naturvärden) är främst knutna till deltats tillväxtmöjligheter
            och vegetationens utveckling. Båda dessa förhållanden är påverkade
            av industriell verksamhet. Men att härtill lägga en vägdragning
            på bank och bro, med E 4-standard, vore att helt ödelägga deltats
            dynamik med dess fortgående processer och den märkliga landskapsbild
            som skapats och fortfarande skapas genom dessa processer.
          </p>
          <p xml:id="i-YZHmcUzbzNXGEV29wwQ8QU">
            Svenska naturskyddsföreningen anför motsvarande synpunkter, nämli-
            gen:
          </p>
          <p xml:id="i-VYtmbctfrrk3bAhyuEaNdc">
            Byggandet av en stor riksväg rakt genom det centrala partiet
            av detta från naturvårdssynpunkt mycket värdefulla område skulle
            vara mycket olyckligt. Landskapsbilden skulle förändras samt floran
            påverkas och fågellivet störas både direkt av vägen och indirekt
            av den ökade besöksfrekvensen mitt i området som vägen ger upphov
            till. Allvarligare ändå är kanske att vägen kommer att förändra
            vattengenomströmningen i området och därmed påverka en geologisk
            process som byggt upp deltat och fortlöpande förstorar och förändrar
            det. Mot denna bakgrund tar föreningen bestämt avstånd från byggande
            av en väg med den av vägverket projekterade sträckningen.
          </p>
          <p xml:id="i-MK64qz9afz7Lmci8F3SeVF">
            Enligt min uppfattning bör det vara ett riksintresse att Indalsälvens
            säregna deltalandskap skyddas och vårdas. Eftersom det måste anses
            ha stor betydelse för kännedomen om vårt lands natur, skönhet
            och märkliga beskaffenhet och utveckling bör i detta fall naturvårdens
            intressen särskilt beaktas i avvägningen mellan olika intressen.
            Riksdagen bör därför begära att regeringen noga prövar denna fråga
            och vidtar åtgärder så att deltat får ett erforderligt skydd.
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            det skall bedömas som ett riksintresse att Indalsälvens deltalandskap
            skyddas.
          </p>
          <p xml:id="i-NnuoTEPQxVgH2yvq9W3wP9">
            Stockholm den 24 januari 1983
          </p>
          <p xml:id="i-Fa5WGHMNub3hxRC6bg4qWD">
            MARTIN OLSSON (c)
          </p>
        </div>
      </div>
    </body>
  </text>
</TEI>
