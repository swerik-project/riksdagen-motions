<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04391">
  <teiHeader>
    <fileDesc>
      <titleStmt>
        <title>med anledning av skr. 2021/22:82 Riksrevisionens rapport om neddragningarna hos Migrationsverket 2017–2020</title>
        <author corresp="i-4wsP6LwQoWWj732ozhmgSc">av Ludvig Aspling m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4391 av Ludvig Aspling m.fl. (SD)</title>
          <idno type="rdwebb">H9024391</idno>
          <rs type="number">4391</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024391/text</ref>
          <ref type="dokument_url_html">http://data.riksdagen.se/dokument/H9024391</ref>
          <ref type="dokumentstatus_url_xml">http://data.riksdagen.se/dokumentstatus/H9024391</ref>
          <ref type="docx">http://data.riksdagen.se/fil/54DF8111-720A-478D-96E5-11991107B0D9</ref>
          <ref type="pdf">http://data.riksdagen.se/fil/B9AA7098-76D8-4616-BA83-5038DFAA1E6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-2RyYV9rEpRLDUB9W1kUuea"/>
        <correspContext corresp="i-2RyYV9rEpRLDUB9W1kUuea">
          <ref>Skrivelse 2021/22:82</ref>
        </correspContext>
        <correspAction xml:id="i-PkPtN7vrP1vGJcpLg4JBth" type="signed"/>
        <correspContext corresp="i-PkPtN7vrP1vGJcpLg4JBth">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction type="submitted" xml:id="i-4xThCghNNKPxC8Lr1V7t4g">
          <date when="2022-02-04"/>
          <time when="12:41:29"/>
        </correspAction>
        <correspAction type="reviewed" xml:id="i-PFDgT71k9FeL7wgL2C32Nt">
          <date when="2022-02-08"/>
          <time when="15:24:48"/>
        </correspAction>
        <correspAction type="dismissed" xml:id="i-9taHZcyoJtWaRTi6sVB8vW">
          <date when="2022-02-15"/>
        </correspAction>
        <correspAction type="referred" xml:id="i-NqicnNBbp2dv6tihJwtFB8">
          <date when="2022-02-16"/>
        </correspAction>
        <correspAction type="assigned" xml:id="i-95ZaGgSL6Qv3CqTkXRSMu4">
          <date when="2022-10-12"/>
          <time when="11:30:19"/>
        </correspAction>
        <correspContext corresp="i-95ZaGgSL6Qv3CqTkXRSMu4">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-DPQATThegnhdghqGknG8dB"/>
        <correspContext corresp="i-DPQATThegnhdghqGknG8dB">
          <ref type="uppgift">2021/22:SfU15</ref>
          <ref type="ref_dok_id">H901SfU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU15</ref>
          <ref type="ref_dok_titel">Riksrevisionens rapport om neddragningar hos Migrationsverket 2017-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4391 av Ludvig Aspling m.fl. (SD) med anledning av skr. 2021/22:82 Riksrevisionens rapport om neddragningarna hos Migrationsverket 2017–2020</div>
      </div>
      <div type="motBody">
        <div type="motProposal" subtype="förslag">
          <head xml:id="i-QauFULstgRgZC9jGYjY4kR">
            Förslag till riksdagsbeslut
          </head>
          <list style="ol">
            <item xml:id="i-PcMSz1Nco4rJTy3FyKYZ43">
              Riksdagen ställer sig bakom det som anförs i motionen om att
              förbättra målstyrningen och förhindra tvära kast i regelverken
              om migration och tillkännager detta för regeringen.
            </item>
            <item xml:id="i-UDwvbSCQKWz2ZuxtoZusRR">
              Riksdagen ställer sig bakom det som anförs i motionen om att
              trygga kompetensförsörjningen hos Migrationsverket och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WHwdXLYcKKehmdhv8ohact">
            Motivering
          </head>
          <p xml:id="i-KhEgxNEPuAfduej2SWjCZ2">
            Riksrevisionen riktar i sin rapport kritik mot regeringen, men
            också mot Migrationsverket och vissa andra myndigheter, över hur
            Migrationsverkets omställning 2017–2020 gick till. Denna omställning,
            en av de största i svensk myndighetshistoria, innebar att Migrationsverkets
            anställda blev flera tusen färre, att tiotusentals mottagningsplatser
            för asylsökande avvecklades, och att kostnaderna för verksamheten
            både minskade och ökade under det att handläggningstider i de
            flesta fall sköt i höjden, och verket led stora skador som i många
            fall alltjämt gör sig påminda i verksamheten.
          </p>
          <p xml:id="i-LWS8VZrP3EAKJUEcrN7cUo">
            Migrationsverket är en självständig myndighet, och har ett eget
            ansvar över hur verksamheten organiseras och sköts. Det är dock
            en myndighet under regeringen, varför regeringen har ett långtgående
            ansvar för hur verket uppfyller sina åtaganden i författning.
            Det är också regeringen som genom budget och författningar avgör
            förutsättningarna för Migrationsverkets verksamhet. Ett tungt
            ansvar åvilar därför regeringen för omställningen, dess förlopp
            och dess resultat.
          </p>
          <head type="h2" xml:id="i-VKAhUj3UzuRwi5ys8hVXt1">
            Sluta upp med tvära kast i migrationspolitiken
          </head>
          <p xml:id="i-UWh94UgCSUGQD7giJ3FKG2">
            Riksrevisionen har rekommenderat regeringen att iaktta försiktighet
            med att initiera snabba besparingar i statlig verksamhet på basis
            av förväntade men osäkra effektiviseringar. Regeringen har uttryckt
            att den delar denna uppfattning, men framhåller samtidigt att
            det är viktigt att ställa krav på att verksamheter som finansieras
            med skattemedel bedrivs så ändamålsenligt och effektivt som möjligt
            och att anslagen anpassas till det. Regeringen anser också att
            bristen på måluppfyllelse inte huvudsakligen är en konsekvens
            av det minskade anslaget utan snarare av brister i kompetensförsörjningen
            och avsaknad av en tydlig strategi i myndighetens omställningsarbete.
          </p>
          <p xml:id="i-UW4noxx5ajPXcmYamJMs8k">
            Sverigedemokraterna ansluter sig förstås till synen att det bör
            ställas krav på att offentliga verksamheter bedrivs effektivt
            och att anslagen anpassas till det. Den kris som Migrationsverket
            genomgått tyder dock snarast på att det är just en felaktig anpassning
            av anslagen som är orsaken. Att skära i anslag är lätt, att däremot
            göra det på ett ansvarsfullt sätt är svårare. Regeringen skyller
            på brister i kompetensförsörjningen och avsaknad av en strategi
            hos Migrationsverket, men problemen med kompetensförsörjningen
            beror på regeringens agerande, på en chockartad minskning i anslagen,
            och på förändrad lagstiftning och nya uppdrag. Riksrevisionen
            själv ”bedömer att snabba besparingskrav i kombination med nya
            och förändrade uppdrag har bidragit till de uteblivna produktivitetshöjningarna”
            <ref target="i-PmnfjgCv4wfcHq7MT1wQVd">
              [1]
            </ref>
            .
          </p>
          <p xml:id="i-6eWAZ7YmhXn8qt3Sne3zPF">
            Det framstår som uppenbart att regeringen helt enkelt försöker
            avhända sig ansvaret för ett av de största debaclen i svensk myndighetshistoria.
            Migrationsverket bekräftar rentav detta i en skrivelse till Riksrevisionen:
          </p>
          <p xml:id="i-BVPKXMyzs5WVB6KRhteePb">
            Minskade anslag och minskat uppdrag har varit huvudorsakerna
            till att Migrationsverket genomfört personalminskningar av denna
            historiska omfattning. Minskad budget och krav på effektivisering
            har givits samma år som personalminskningen förväntats ske, vilket
            innebär tidspress på genomförandet samt litet utrymme för långsiktig
            kompetens- och bemanningsplanering.
            <ref target="i-BLECjv2t6eaYdnRLwBvX9g">
              [2]
            </ref>
          </p>
          <p xml:id="i-WPmAnM1rVfuKsREDEjRKXZ">
            Det är förstås inte första gången regeringen agerat omdömeslöst
            och till förfång för det svenska samhället, när det gäller migrationspolitiken.
            Krisen 2015 var i sig en konsekvens av regeringens naiva syn på
            dessa frågor, och ovilja att ta itu med problemen på allvar. Den
            tillfälliga lagen från 2016, och de flera ändringar som genomfördes
            årligen därefter, har i sin tur visat prov på regeringens brist
            på långsiktigt ansvarstagande. Riksrevisionen påtalade detta redan
            2017 i rapporten Konsekvensanalyser inför migrationspolitiska
            beslut (RiR 2017:25), medan Migrationsverket tillsammans med Domstolsverket
            vid flera tillfällen varnat för de negativa följderna av orimliga
            budgetanslag.
            <ref target="i-2ANAYMy21gp13htSFCauiS">
              [3]
            </ref>
            Som ett led i detta föreslog Sverigedemokraterna i december 2020,
            i samband med Migrationskommitténs slutbetänkande, ett utskottsinitiativ
            om ordentliga konsekvensanalyser av migrationspolitiska förslag,
            som dock inte vann stöd i socialförsäkringsutskottet.
          </p>
          <p xml:id="i-Q6bK1sAvBdrVko1P4adB1R">
            Sverigedemokraterna anser att regeringen slutligt måste ta fasta
            på den kritik som framförts gång på gång av en rad myndigheter
            och remissinstanser, och anlägga ett mer hållbart perspektiv på
            migrationspolitiken och migrationsfrågor i allmänhet. Migrationsverket
            kan inte vara en budgetregulator, och måste få de förutsättningar
            som krävs för att genomföra sitt viktiga uppdrag att reglera invandringen.
            Regeringen måste ta ansvar för den långsiktiga utvecklingen på
            området, och sluta med tvära kast fram och tillbaka.
          </p>
          <head type="h2" xml:id="i-BYcQcMW6zNxb29rYUBgtgD">
            Trygga kompetensförsörjningen
          </head>
          <p xml:id="i-BC4ziXKU5LWhW1bHo71hFV">
            En av huvudpunkterna som Riksrevisionen tar upp rör det stora
            bortfallet av kompetens och erfarenhet från Migrationsverket under
            omställningen. Tusentals medarbetare lämnade på kort tid verket,
            en stor del på eget bevåg, av oro för massuppsägningarna. Följderna
            för arbetsmiljön, produktiviteten, rättssäkerheten, och inte minst
            kontrollen över invandringen, har varit stora. Till saken hör
            att Migrationsverket länge haft problem med kompetensförsörjningen,
            och setts som en oattraktiv arbetsgivare, med få incitament för
            ansträngningar, dålig löneutveckling och begränsade karriärmöjligheter.
            Enligt uppgifter från en rad anställda har detta inte förändrats
            sedan omställningen.
          </p>
          <p xml:id="i-YAbas1PGFfthkNihsHCfjV">
            Frågan om kompetensförsörjning är helt grundläggande för att
            den kontrollerade invandringen ska kunna upprätthållas. Utan kompetenta,
            erfarna och engagerade assistenter, handläggare och beslutsfattare
            fattas färre och sämre beslut, med ökade handläggningstider, kostnader
            och mänskligt lidande som följd. Inte minst är det av vikt för
            Sveriges säkerhet att de anställda på Migrationsverket har rätt
            kompetens, och är tillräckligt många, för att genomföra de kontroller
            som krävs enligt lag, och för att motverka fusk och oegentligheter
            av alla slag. Det rör sig om såväl terrorism som människohandel,
            fru- och brukarimport, asylspionage och identitetsfusk. Riksrevisionen
            har tidigare tagit upp frågan, exempelvis helt nyligen i rapporten
            Att komma till Sverige som anhörig – rättssäkerheten i anknytningsärenden
            (RIR 2021:9).
          </p>
          <p xml:id="i-XScGkFgkBPjbbjNjtUFJ1F">
            För att förbättra kompetensförsörjningen måste regeringen ge
            tydliga direktiv till Migrationsverket, men också till migrationsdomstolsväsendet
            vid förvaltningsdomstolarna och vid behov andra myndigheter, att
            prioritera kompetensförsörjningen över tid. Regeringen bör särskilt
            bevaka frågan och beakta att en ansvarsfull satsning i dag kan
            bli en besparing i framtiden, alltså motsatsen till det vi såg
            på Migrationsverket 2017–2020.
          </p>
        </div>
        <div type="motSignatures">
          <list>
            <item xml:id="i-9eTYSPSj4cwN9sA8Cmi9Cc">
              Ludvig Aspling (SD)
            </item>
            <item xml:id="i-6DSRCodEwMr4BFRzsJqTrm">
              Jonas Andersson i Skellefteå (SD)
            </item>
            <item xml:id="i-PfGLbEZCVUpwK8gCJsBepQ">
              Jennie Åfeldt (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-PmnfjgCv4wfcHq7MT1wQVd">
              [1] RiR 2021:24 s. 60.
            </note>
            <note xml:id="i-BLECjv2t6eaYdnRLwBvX9g">
              [2] Migrationsverket dnr 3.1.1-2020-0792.
            </note>
            <note xml:id="i-2ANAYMy21gp13htSFCauiS">
              [3] Exempelvis Migrationsverkets prognoser P1-19 eller P4-19.
            </note>
          </noteGrp>
        </div>
      </div>
    </body>
  </text>
</TEI>
