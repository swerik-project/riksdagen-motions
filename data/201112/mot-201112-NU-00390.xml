<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00390">
  <teiHeader>
    <fileDesc>
      <titleStmt>
        <title>Moderniserad privatkopieringsersättning</title>
        <author corresp="i-Leyzhvbh6PmugF8H6t8yV4">av Karl Sigfrid (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Moderniserad privatkopieringsersättning</title>
          <idno type="rdwebb">GZ02N390</idno>
          <rs type="number">N390</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N390/text</ref>
          <ref type="dokument_url_html">http://data.riksdagen.se/dokument/GZ02N390</ref>
          <ref type="dokumentstatus_url_xml">http://data.riksdagen.se/dokumentstatus/GZ02N390</ref>
          <ref type="doc">http://data.riksdagen.se/fil/A7A0F9AD-4D4B-4B88-8008-CED9FFB542A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6HfSg5JJ1269ZsQmN6oM4t" type="signed"/>
        <correspContext corresp="i-6HfSg5JJ1269ZsQmN6oM4t">
          <note type="signatory" corresp="i-Leyzhvbh6PmugF8H6t8yV4"/>
        </correspContext>
        <correspAction xml:id="i-SbZwR7m1NiJF52q532TFBB" type="numbering">
          <date when="2011-10-10"/>
        </correspAction>
        <correspAction xml:id="i-PekYEqgEDeP2G7CtLotRx3" type="submission">
          <date when="2011-10-05"/>
        </correspAction>
        <correspAction xml:id="i-44vu5VUiij3e3Jv9BBPdTV" type="transfer">
          <date when="2011-10-05"/>
        </correspAction>
        <correspAction xml:id="i-MJuhjmw2x3jcu5U9hdnYch" type="assigned"/>
        <correspContext corresp="i-MJuhjmw2x3jcu5U9hdnYch">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ABNTizjmBv89AEvNPq1iL1">
            Förslag till riksdagsbeslut
          </head>
          <p xml:id="i-5v2ES1jZE3qMFpHoZLCcLu">
            Riksdagen tillkännager för regeringen som sin mening vad som
            anförs i motionen om att utreda förutsättningarna för en moderniserad
            privatkopieringsersättning i enlighet med motionen.
          </p>
        </div>
        <div type="motContent">
          <head xml:id="i-Sz79iBFFFFfWodhFasWjYi" type="h1">
            Motivering
          </head>
          <p xml:id="i-TSMRzatE2AhUwFDyMD3qbb">
            Många kunder kopierar musik och film som de har köpt, för att
            kunna ta del av informationen genom ett annat medium eller för
            att dela med familj och nära vänner. Denna kopiering är i allmänhet
            laglig och går under benämningen privatkopiering.
          </p>
          <p xml:id="i-TtAzvQ61kD8TfZ7wXhrEWQ">
            Eftersom intresseorganisationer som företräder vissa kulturarbetare
            anser att privatkopieringen är skadlig har riksdagen bestämt att
            konsumenterna ska betala en privatkopieringsersättning. Ersättningen
            administreras av den privata organisationen Copyswede som representerar
            upphovsrättsindustrin, och pengarna betalas ut till upphovsmän.
          </p>
          <p xml:id="i-Qfpa8xdUEBFUodfTEWocgi">
            Det finns allt fler typer av lagringsmedier som kan användas
            för att kopiera kulturella verk. Huvuddelen av dem är i dag digitala
            lagringsmedier som används för lagring av många olika sorters
            information. Datorhårddiskar och mobiltelefoner är bara två exempel.
            Avgiften betalas av dem som tillverkar eller importerar lagringsmedier
            som kan användas för att lagra musik, film och andra kulturyttringar.
            Kostnaden förs sedan vidare till slutkonsumenten i form av prispåslag
            på den tekniska utrustningen. Den enskilde konsumenten betalar
            med andra ord för rätten att privatkopiera, oavsett om lagringsmediet
            används till detta.
          </p>
          <p xml:id="i-J9ZUUWZS4youmDp2Bxts7E">
            Den svenska lagstiftningen vilar i dag på ett EU-direktiv som
            slår fast att om privatkopiering är tillåtet i ett medlemsland
            ska upphovsmännen kompenseras. EU-direktivet ger medlemsländerna
            stor frihet att utforma sina egna regler för hur kompensationen
            ska vara utformad.
          </p>
          <p xml:id="i-6d1rSJwLvAqp764enXssYe">
            Ersättningsnivåerna finns angivna i lagen, men berörda branscher
            kan förhandla om nedsättning av de nivåer som lagstiftningen anger.
          </p>
          <p xml:id="i-GZeFaAsoLXCKidEDZ1t1Ph">
            Enligt upphovsrättslagen är ersättningen för ett analogt lagringsmedium
            två och ett halvt öre för varje möjlig upptagningsminut. För utrustning
            som möjliggör digital upptagning upprepade gånger är ersättningen
            0,4 öre per megabyte lagringsutrymme. För andra anordningar där
            digital upptagning kan ske är ersättningen 0,25 öre per megabyte
            lagringsutrymme. En i dag normalstor hårddisk på ett terabyte
            skulle enligt detta schema ge en ersättning på 4 000 kronor. I
            praktiken är dock avgifterna lägre till följd av frivilliga överenskommelser.
          </p>
          <p xml:id="i-2ZyqXvFKB9BpTRHjbCvSXp">
            Det kan diskuteras huruvida det är klokt att ha en privatkopieringsersättning,
            men givet att vi har en ersättning som betalas av slutkonsumenten
            är det viktigt att sambandet mellan kostnaden för privatkopieringsrätten
            och utnyttjandet av densamma blir så starkt som möjligt.
          </p>
          <p xml:id="i-RtxzU7JwChRkyY1bjj9iGV">
            Den nuvarande ordningen utgår från att den lagringskapacitet
            som en konsument förfogar över är proportionell till samma konsuments
            nyttjande av rätten till privatkopiering. I praktiken finns dock
            anledning att tro att sambandet är relativt svagt, och att det
            blir allt svagare i takt med den tekniska utvecklingen, dels därför
            att hårddiskar i datorer och telefonminnen är universella lagringsmedier
            som i allmänhet inte är avsedda för privatkopiering av kulturella
            verk, dels därför att storleken på de privatkopierade verken inte
            växer i samma takt som hårddiskarnas lagringskapacitet. När de
            kulturella verken kan lagras på en obetydlig del av hårddiskutrymmet
            blir det ur privatkopieringssynpunkt ointressant hur stor hårddisken
            är.
          </p>
          <p xml:id="i-5STjfhVymnMUnfDyPixWvQ">
            För att skapa större träffsäkerhet i privatkopieringsersättningen
            bör vi avskaffa skyldigheten att betala högre priser vid köp av
            teknisk utrustning och i stället ta ut ersättningen i form av
            en avgift vid köp av kulturella verk. Sambandet mellan å ena sidan
            omfattningen av en konsuments privatkopiering och å andra sidan
            mängden inköpta verk torde vara betydligt starkare än sambandet
            mellan privatkopiering och innehav av lagringskapacitet.
          </p>
          <p xml:id="i-LFEkEwmbs8csJhwBXzgRj9">
            En ytterligare fördel med att ta ut ersättningen vid köp av kulturella
            verk är att de aktörer som förfogar över verken i stor utsträckning
            också är de som tar emot privatkopieringsersättning. I stället
            för förhandlingar mellan motstridiga intressen kan avgiften bestämmas
            av kulturskaparnas egna organisationer.
          </p>
          <p xml:id="i-KaNAq8EvXcMXpxrqYfk4DY">
            Regeringen bör i enlighet med det som här har anförts utreda
            förutsättningarna för en moderniserad privatkopieringsersättning.
          </p>
        </div>
        <div type="motSignatures">
          <list>
            <item xml:id="i-HhvLUXAETDDf7F2oUUDNvo" who="i-Leyzhvbh6PmugF8H6t8yV4">
              Karl Sigfrid (M)
            </item>
          </list>
        </div>
      </div>
    </body>
  </text>
</TEI>
