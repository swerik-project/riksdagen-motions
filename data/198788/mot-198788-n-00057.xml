<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_57/mot_198788_n_57-001.pdf"/>
      <div type="motHeader" xml:id="i-Vt323tEtv7m7q8XsAciBLN">
        <div type="motTitle" xml:id="i-FJoDw4NmxHAJ7Px4Muo6tw"/>
        <div type="motSubmissionInfo" xml:id="i-5Zedk1TT8uixrreaYqaWSX"/>
      </div>
      <div type="motBody" xml:id="i-56CzByLK7vFiN8gXLFPYxu">
        <div xml:id="i-Fic6qkvzp5bKcY6pzgkMYR">
          <p xml:id="i-RDvCda7kHuzgu8SBCD2ana">
            Motion till riksdagen 1987/88:N57
          </p>
          <p xml:id="i-2vgfUSv7VPHmZCJvnhCyML">
            av Lars Werner m. fl. (vpk)
          </p>
          <p xml:id="i-XUx1btwGohSFmVUAuuVJMf">
            med anledning av prop. 1987/88:149 om auktorisation av finansbolag
          </p>
          <p xml:id="i-PtFpE5LhEfVoQzaUhH3aZ6">
            Den kapitalistiska ekonomins utveckling innebär att förmögenheter
            undan för undan samlas på ett fåtal händer. De mångas arbete lägger
            grunder för fåtalets rikedom. Utan detta skulle inte kapitalismen
            existera som ekono- miskt system. De förmögna strävar hela tiden
            att på olika sätt förmera sitt kapital. Utan förmering av kapitalet
            sviktar kapitalismens innersta kärna och ekonomin skulle — som
            kapitalism betraktat — förtvina för att så småningom dö ut. Kapitalägarna
            söker därför olika vägar till avkastning. Det kan ske ge- nom
            investeringar i produktiva verksamheter, men också i en improduktiv
            spekulation som kortsiktigt ger vinster, men som på sikt hotar
            grundvalen för ekonomin dvs. arbete, produktion och varucirkulation.
            Ett sätt att för- öka kapitalet som fått allt större betydelse
            är utlåning till olika privatperso- ner som lånar för inköp av
            konsumtionsvaror eller andra för låntagaren angelägna ändamål.
            Denna verksamhet har ökat i omfattning under det senaste decenniet,
            mycket till följd av att lönerna pressats tillbaka och vins- terna
            släppts fram. Lönernas andel av det samlade förädlingsvärdet har
            under denna tid drastiskt minskat. Detta har i sin tur skapat
            både förmögen- heter som söker placering och en befolkning i behov
            av att låna. I och med de avregleringar som gjorts inom lånemarknaden
            har också tillgängligheten av pengar för upplåning ökat. Ränteregleringen
            inom bankväsendet har avvecklats och ersatts av en lånetrappa.
            Inom finansbola- gen och utlåningsverksamheten vid sidan av bankerna
            har lånevillkoren varierat kraftigt. Detta redovisas bl. a. vid
            jämförelser av kreditkostnader som emellanåt görs av konsumentpolitiska
            experter och t. ex. nu senast av spardelegationens uppmärksammade
            informationskampanj om kreditkö- pens verkliga kostnader. Här
            synes inte den ökande konkurrensen ha givit någon nedpressning
            av räntenivåerna eftersom lånebehovet varit mycket stort och de
            ovana låntagarna ofta vant sig vid att acceptera det krediterbju-
            dande som förts fram av t. ex. säljare som sedan överlåter kreditfordran
            till ett finansbolag, eller en finansiär. De internationella räntenivåerna
            spelar naturligtvis också en ökande roll i detta sammanhang i
            samma mån som kredit- och valutapolitiken avregleras och ekonomin
            internationaliseras. Den ”grå” kreditmarknaden har under mycket
            lång tid varit ett problem därigenom att villkoren för kreditgivningen
            i vissa fall varit oförmånlig för låntagaren. Detta har särkilt
            gällt låntagare utan säkerheter, borgenärer
          </p>
          <pb facs="riksdagen-motions-pdf/data/198788/mot_198788_n_57/mot_198788_n_57-002.pdf"/>
          <p xml:id="i-7RT3UFeZLvQj3uZQkVqzpD">
            eller andra ”kontakter” som kunnat påverka kreditvillkoren. Dessa
            lånta- gare — som i många fall varit mindre bemedlade — har genom
            det utlå- ningstak som tidigare existerade i bankerna tvingats
            ut på den grå markna- den för att få krediter. Nu har den grå
            marknaden permanentats och ökat genom det överskott på kapital
            som måste placeras enligt vad som ovan beskrivits. Inom bankvärlden
            har också förekommit en irritation över att så stor del av kreditgivningen
            skett vid sidan av banksystemet. Vissa försök till åtgär- der
            har gjorts från regeringshåll, men de ständigt ökande förmögenheterna
            och tilltagande likviditeterna inom t. ex. industrin har ökat
            utlåningstrycket och vi kan i dag se en flora av mer eller mindre
            tveksamma utlåningsföretag växa fram. Villkoren är i vissa fall
            sådana att man för inte så länge sedan skulle ha kallat verksamheten
            för ocker. Den massiva högervridningen av ideologi och ekonomi
            har emellertid banat vägen för och möjliggjort ett accepterande
            av sådan verksamhet. I regeringens proposition uttalas också ett
            missnöje med att vissa bolag kan idka utlåningsverksamhet med
            mindre kontroll än andra, och därför åsidosätts såväl konkurrens
            som konsument- intressen. I propositionen sägs också att kreditmarknadskommitténs
            mera omfattande betänkande skall komma inom kort, men att åtgärder
            behövs i avvaktan på slutliga ställningstaganden till KMK:s betänkande,
            vilket kan ta relativt lång tid. Mot denna bakgrund kan man se
            regeringens proposition som ett ytterli- gare försök att i någon
            mån kontrollera kreditgivarna. En auktorisation av finansbolag
            innebärande vissa kvalitativa krav föreslås. Mot detta kan man
            naturligtvis inte invända. Varje litet försök att stävja osund
            eller ohämmad kreditgivning till tveksamma villkor måste naturligtvis
            ses som en förbätt- ring även om man i likhet med vänsterpartiet
            kommunisterna anser att finansbolag och andra kreditgivare bör
            införas under samhällets ägo och inflytande. Man måste emellertid
            ställa sig följande frågor: Är dessa åtgärder till- räckliga?
            Vilken roll skall de privata bankerna, finansbolagen och andra
            kapitalägare med disponibel förmögenhet tillåtas spela mot bakgrund
            av samhällets långsiktiga mål och strävan till arbete, utveckling
            och rättvisa? I förlängningen infinner sig också frågan om hur
            de svenska reglerna kan komma att anpassas till EG om ”harmoniseringen”
            av ekonomierna fort- går? Det finns anledning att i detta sammanhang
            överväga vissa mer långsikti- ga krav angående kreditmarknadens
            framtid och kreditgivning för olika ändamål. Självfallet kan en
            förändring av avdragsmöjligheterna i ett fram- tida skattesystem
            betyda en hel del. I detta sammanhang finns det skäl att erinra
            om vpk-förslagen om en begränsning av avdragsrätten för andra
            krediträntor än för bostadsändamål samt skapandet av en samhällelig
            bo- stadsbank som kan låna ut medel för bostadsändamål till låg
            och fast ränta. Enligt vår mening måste kreditgivningen i samhället
            återföras till mera reglerade och kontrollerade former. Diskontot
            måste återfå sin forna bety- delse för räntesättningen och ränteregleringen
            bör återinföras. Styrning av krediter för olika ändamål, innebärande
            en socialt och politiskt styrd ränte- politik för bl. a. bostäder
            är nödvändig.
          </p>
          <p xml:id="i-2AUCafGMgZNfrVvH1hG3oC">
            Mot. 1987/88 N57
          </p>
          <pb facs="riksdagen-motions-pdf/data/198788/mot_198788_n_57/mot_198788_n_57-003.pdf"/>
          <p xml:id="i-GmXutcpGKc4fYJRQU2CnKU">
            Vad gäller den övergripande investerings-, regional-, miljö-
            och syssel- sättningspolitiken behövs instrument för att i demokratisk
            ordning främja en sund samhällsutveckling. Detta kräver också
            ingrepp i den helt fria kre- ditgivningen och de förmögnas oinskränkta
            rätt att placera det kapital man disponerar. Mot denna bakgrund
            står det klart att en nationalisering av såväl banker som olika
            kreditmarknadsbolag är ett tungt vägande samhällsintresse. En
            samhällelig kontroll av kreditströmmarna genom prioritering av
            vissa fast- ställda ändamål bör också ske.
          </p>
          <p xml:id="i-GzL6AGia5QMis7zhLAN5ij">
            Hemställan
          </p>
          <p xml:id="i-HDfqwcCkYQNduD92Mjz59c">
            Med hänvisning till det anförda hemställs 1. att riksdagen hos
            regeringen begär förslag om nationalisering av affärsbanker, finansbolag
            och kreditinstitut samt kreditmark- nadsbolag i övrigt, 2. att
            riksdagen som sin mening ger regeringen till känna vad som i motionen
            anförs angående styrning och reglering av kreditgivning- en för
            vissa ändamål.
          </p>
          <p xml:id="i-HojvohZJ3uRmqoQn2cAJFy">
            Stockholm den 20 april 1988
          </p>
          <p xml:id="i-XoGpqGrPauyGWCuudRxuLX">
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk)
          </p>
          <p xml:id="i-8EBPPTKbJ6MeZ98Y2tvoyn">
            Mot. 1987/88 N57
          </p>
        </div>
      </div>
    </body>
  </text>
</TEI>
