<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01359">
  <teiHeader>
    <fileDesc>
      <titleStmt>
        <title>om översyn av organisation och regler för statlig affärsverksamhet.</title>
        <author>av herr Sjönell m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av organisation och regler för statlig affärsverksamhet.</title>
          <idno type="rdwebb">FV021359</idno>
          <rs type="number">1359</rs>
          <ref type="dokument_url_text">http://data.riksdagen.se/dokument/FV021359/text</ref>
          <ref type="dokument_url_html">http://data.riksdagen.se/dokument/FV021359</ref>
          <ref type="dokumentstatus_url_xml">http://data.riksdagen.se/dokumentstatus/FV021359</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B7hrTkCutn2YGLqw9zbUd2</idno>
            <name>BENGT SJÖNELL</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Uwjh2HEEjjmdAexUWNXPgk</idno>
            <name>ERIK GREBÄCK</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL GUST. H. BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NuRdKSe7h5CcHFRqAfC8hN" type="signed"/>
        <correspContext corresp="i-NuRdKSe7h5CcHFRqAfC8hN">
          <note type="signatory" corresp="i-B7hrTkCutn2YGLqw9zbUd2"/>
          <note type="signatory" corresp="i-Uwjh2HEEjjmdAexUWNXPgk"/>
          <note type="signatory" corresp="i-4Fpaw3XcFb6Gne8E62mhr1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1359/mot_1972__1359-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:1359 9
          </p>
          <p>
            Nr 1359
          </p>
          <p>
            av herr Sjönell m. fl. om översyn av organisation och regler
            för statlig affärsverksamhet.
          </p>
          <p>
            Den statliga affärsverksamheten har under senare år ökat kraftigt
            i omfattning. Den har också alltmer kommit att stå i förgrunden
            för den politiska debatten. Avsikten med denna motion är inte
            att ta upp någon diskussion om de statliga engagemangens berättigande
            eller deras större eller mindre framgång. Syftet är i stället
            att rikta uppmärksamheten på vissa frågor av allmän natur rörande
            affärsverksamhetens organisation och företagsformer samt de regler
            som gäller för verksamheten. Statlig affärsverksamhet bedrivs
            i olika former, främst genom de affärsdrivande verken och genom
            aktiebolag. Den förra gruppen omfattar domänverket, förenade fabriksverken,
            luftfartsverket, postverket, statens järnvägar, televerket och
            vattenfallsverket. De är inte självständiga rättssubjekt utan
            delar av statsförvaltningen men har större frihet i ekonomiska
            frågor och personalfrågor än vanliga myndigheter. Aktie- bolagen
            däremot är självständiga juridiska personer. Deras verksamhet
            regleras av aktiebolagslagen. Flertalet av de statsägda bolagen
            har ställningen av dotterbolag till Statsföretag AB eller till
            affärsdrivande verk. Det senare innebär att ägaransvaret utövas
            av vederbörande verk för statens räkning. Affärsverksamhet bedrivs
            också i större eller mindre omfattning av flera verk som inte
            är i teknisk mening affärsdrivande utan väsentligen har myndighetsfunktioner.
            Exempel härpå är kriminalvårds- styrelsen och vägverket. Frågor
            om hur den statliga affärsverksamheten bäst bör organiseras och
            vilka normer som bör gälla för den har varit oavbrutet aktuella
            under en följd av år. En kort överblick över viktigare utredningar
            m. m. under senare år lämnas i ett avsnitt i det följande. Frågorna
            har under det gångna året fått särskild aktualitet bl.a. genom
            förändringarna i ledningen för Statsföretag AB och industridepartementets
            anmälan till JK rörande vissa förhållanden vid förenade fabriksverken.
            En kort redogörelse härför lämnas i ett andra avsnitt i det följande.
            Det bör understrykas att avsikten inte är att rikta kritik mot
            enstaka missgrepp och felbedömningar. I stället är vår utgångspunkt
            att bästa betingelser måste skapas för att verksamheten skall
            kunna bedrivas på effektivaste möjliga sätt. Det gäller att dra
            slutsatserna av de erfarenheter som vunnits. En sådan slutsats
            synes vara att en allmän översyn skyndsamt bör komma till stånd
            rörande lämplig organisation och regler för den statliga affärsverksamheten.
          </p>
          <pb facs="riksdagen-motions-pdf/data/1972/mot_1972__1359/mot_1972__1359-002.pdf"/>
          <p>
            Mot. 1972:1359 10
          </p>
          <p>
            Utredningar om företagsformerna
          </p>
          <p>
            Regeringen tillsatte 1953 en utredning rörande de statliga företags-
            formerna. Efter förslag från denna (SOU 1956:59) ombildades statens
            reproduktionsanstalt 1962. Däremot genomfördes inte ett förslag
            om att ombilda statens vattenfallsverk (SOU 1957:26). I sitt slutbetänkande
            (SOU 1960:32) uttalade utredningen, att den i fråga om övriga
            affärsdrivande verk funnit särskilda skäl av social, försvarspolitisk
            eller annan natur tala mot bolagsbildning. I stället föreslogs
            vissa ändringar i fråga om organisation och befogenheter som mera
            markerade affärsver- kens ställning i förhållande till statsförvaltningen
            i övrigt. I fråga om de statliga bolagen förordades bl. a. en
            samordning genom inrättande av ett industridepartement. Vissa
            förslag på grundval av betänkandet framlades i statsverkspropositionen
            1962 (bil. 2 s. 32—36) och bifölls av riksdagen. Särskilda utredningar
            har under 1960-talet behandlat företagsformen för tre av de affärsdrivande
            verken. Postutredningen (SOU 1962:52) övervägde inte postverkets
            ombildning till aktiebolag men förordade i princip att en helt
            ny företagsform skulle tillskapas. Denna tanke fullföljdes inte
            av statsmakterna då de 1964 beslöt om ändrad organisa- tion av
            postverket. Statens skogsföretagsutredning (SOU 1964:7) hade som
            väsentliga uppgifter att överväga företagsformen för domänverket
            och dess samordning med AB Statens skogsindustrier. Den föreslog
            bl. a. att statens skogsbruk skulle bedrivas i bolagsform och
            att domänverkets uppgifter beträffande statens jordbruk skulle
            överföras till lantbruks- styrelsen. Vid statsmakternas beslut
            om domänverkets organisation 1968 ändrades inte företagsformen.
            Luftfartsutredningen (SOU 1966:34) diskuterade möjligheten att
            ändra luftfartsverkets företagsform genom att bilda ett halvstatligt
            bolag med flygtrafikföretagen som delägare för driften och administrationen
            av trafikflygets markorganisation samt uppdra de rena förvaltningsuppgifterna
            till en särskild luftfartsmyndig- het. Detta alternativ avvisades
            dock av utredningen. I slutet av 1961 tillkallades affärsverksutredningen
            för att överväga riktlinjerna för affärsverkens pris- och taxepolitik
            m. m. I sitt betänkande ”Affärsverken — ekonomi, konkurrens, effektivitet”
            (SOU 1968:45—46) förklarade utredningen bl. a. att den utgått
            från att dess förslag skulle rymmas inom den konstitutionella
            formen för affärsverken. Utredningen gjorde dock (nr 45 s. 21)
            reflexionen, att verksformen kan försvåra ett affärsmässigt handlande
            och ville därför ”rent allmänt ge till känna den uppfattningen,
            att det föreligger anledning överväga en övergång från verksform
            till bolag för de affärsverk, som ur marknadssynpunkt även skulle
            kunna passa att arbeta i aktiebolagsform”. Efter en analys av
            brister i nuvarande ordning framlade utredningen ett förslag till
            ”paket- lösning” med en rad delkomponenter. Betänkandet har ännu
            inte föranlett någon åtgärd från regeringens sida. Statens vattenfallsverk
            har tagit upp den av 1953 års utredning framförda tanken på att
            ombilda verket till ett aktiebolag. En utredning med förslag härom
            överlämnades av verket till regeringen i slutet av 1967.
          </p>
          <pb facs="riksdagen-motions-pdf/data/1972/mot_1972__1359/mot_1972__1359-003.pdf"/>
          <p>
            Mot. 1972:1359 1
          </p>
          <p>
            Regeringen har ännu inte tagit ställning till detta förslag.
            I de senaste årens statsverkspropositioner har redovisats önskemål
            från verkets sida om vidgade befogenheter i fråga om bl. a. borgensåtaganden
            och förvärv av fastigheter och bolag. Dessa önskemål har biträtts
            i viss utsträckning. I början av 1968 tillsatte regeringen företagsdelegationen
            med huvudsaklig uppgift att föreslå riktlinjer för den långsiktiga
            vidareutveck- lingen av de statliga företagen och att pröva formerna
            för organiserat samarbete mellan olika företag och inom gruppen
            som helhet. I direktiven anfördes också att det torde vara lämpligt
            att överväga i vilken omfattning affärsverkens organisatoriska
            form borde förändras i syfte att öka deras effektivitet. I sitt
            betänkande (stencil I 1969:1) föreslog delegationen främst att
            ett förvaltningsbolag skulle bildas för att leda och samordna
            de statliga bolagen och att en särskild delegation skulle inrättas
            som kontakt- och samordningsorgan för bolagen och affärsverken.
            Några överväganden om ändrad företagsform för affärsverken redovisades
            inte. På grundval av betänkandet beslöt statsmakterna 1969 att
            bilda Statsföretag AB och att inrätta affärsverksdelegationen.
            I en motion vid 1970 års riksdag väcktes förslag bl. a. om att
            ombilda i första hand förenade fabriksverken och domänverket till
            aktiebolag. I remissyttranden tillstyrkte det förra men avstyrkte
            det senare verket en utredning i ämnet. Statsföretag AB anförde
            att det slutliga valet av företagsform för de båda verken borde
            anstå i avvaktan på de erfarenheter som det pågående utvecklingsarbetet
            inom de statliga aktiebolagen och affärsverket kunde ge. Riksdagen
            avslog motionen (SU 163). Vid 1971 års riksdag väcktes ånyo en
            motion om förenade fabriksverkens ombildning till aktiebolag.
            I remissyttrande anförde verket, att en ny företagsform borde
            tillskapas snarast. Näringsutskottet (nr 48) avstyrkte motionen
            under hänvisning till pågående överväganden i kanslihuset. Motionen
            avslogs. Det bör nämnas att affärsverksdelegatio- nen låtit genomföra
            en organisationsutredning rörande detta verk. Samtliga här nämnda
            utredningar och förslag har uttalat kritik mot affärsverksformen
            som mindre ändamålsenlig för statlig affärsverksamhet. De reformer
            som föreslagits har varierat mellan ändringar inom ramen för gällande
            företagsform och övergång till bolagsform. Alternativet med en
            helt ny företagsform — en mellanform mellan aktiebolag och affärsverk
            — har också övervägts. Denna möjlighet avvisades kortfattat av
            1953 års utredning. Flera remissinstanser beklagade att utredningen
            inte närmare behandlat frågan om en ny, för statlig affärsverksamhet
            speciellt anpassad företagsform (prop. 1962:1, bil. 2 s. 20).
            LO framhöll att möjligheter därmed saknades att bedöma de nuvarande
            verksamhetsformernas ända- målsenlighet i jämförelse med andra
            tänkbara sådana. Liknande synpunk- ter anfördes av arbetsmarknadsstyrelsen,
            generalpoststyrelsen, telestyrel- sen, postutredningen, SACO och
            Sveriges lantbruksförbund. Postutred- ningen framlade en skiss
            till sådan ny företagsform för postverkets del, ett fristående
            offentligrättsligt rättssubjekt. Flera remissinstanser ansåg att
            denna skiss borde läggas till grund för fortsatta överväganden,
            bl. a. LO, KF, SACO, arbetsmarknadsstyrelsen, affärsverksutredningen
            och tre
          </p>
          <pb facs="riksdagen-motions-pdf/data/1972/mot_1972__1359/mot_1972__1359-004.pdf"/>
          <p>
            Mot. 1972:1359 12
          </p>
          <p>
            länsstyrelser. I 1964 års proposition förklarade emellertid departements-
            chefen, att fortsatta överväganden i ämnet borde anstå. Frågan
            har veterligen inte upptagits senare.
          </p>
          <p>
            Utredning om förenade fabriksverken m. m,
          </p>
          <p>
            I en skrivelse från industridepartementet till JK den 9 mars
            1971 anfördes att förenade fabriksverken (FFV) utan vederbörliga
            bemyndi- ganden utlånat medel och ingått viss borgensförbindelse.
            Med en ny skrivelse den 31 augusti överlämnades en rapport av
            riksrevisionsverket (RRV) rörande granskning av internkontroll
            vid FFV. I rapporten framställde RRV en rad anmärkningar, bl.
            a. att FFV i strid med gällande normer bildat eller förvärvat
            aktiebolag, lämnat lån och ingått borgens- förbindelser. FFV avgav
            yttranden den 13 maj och den 29 oktober. JK meddelade sitt beslut
            den 7 december. Det konstaterades däri, att en rad formella felaktigheter
            förekommit, främst i form av överskridanden av FFV:s befogenheter
            i förhållande till statsmakterna. Fastän vad verket låtit sig
            komma till last var av allvarlig beskaffenhet fann sig JK kunna
            låta bero vid sina uttalanden. Härvid beaktade JK bl.a. ”att verksled-
            ningens handlingssätt uppenbarligen förestavats av en stark strävan
            att uppfylla statsmakternas intentioner”. Det sistnämnda har kommit
            till uttryck genom fortlöpande under- handskontakter med i första
            hand försvars- och industridepartementen och från och med 1969
            Statsföretag AB. I ett sammanhang, avseende Nyckelhus försäljnings
            AB, har även justitiedepartementet och kriminal- vårdsstyrelsen
            varit inkopplade. Besked har i stor utsträckning lämnats muntligen
            eller i handbrev utan formell bekräftelse i efterhand. FFV har
            hävdat att verket inte borde klandras för kompetensöverskridande
            gentemot statsmakterna, då man handlat enligt besked som lämnats
            av behörig befattningshavare i kanslihuset, och att huvudansvaret
            för forma- lia gentemot både regering och riksdag åvilat kanslihuset.
            JK:s prövning har endast avsett FFV :s handlande. I detta sammanhang
            kan det givetvis inte komma i fråga att ta ställning i sak till
            någon av de frågor som aktualiserats. Det skulle också föra för
            långt att gå in på enskildheterna i ärendet. Anmälan till JK blev
            föremål för stor publicitet i press, radio och TV. Med anledning
            av synpunkter som framförts därvid gjorde industriminis- tern
            den 15 april ett uttalande till TT av bl.a. följande innehåll.
            Gränserna för affärsverkens befogenheter i fråga om att driva
            den kommersiella verksamheten är inte i alla delar så tydligt
            definierade. Skillnader föreligger också mellan olika verk. Anmälan
            hos JK borde ses mot denna bakgrund. De påtalade förhållandena
            hade uppmärksammats framför allt därför att det är av stor principiell
            betydelse att fastställa var gränserna går för affärsverkens befogenheter.
            Ett sådant fastställande kan leda till en omprövning för att eventuellt
            vidga dessa befogenheter. Anmälan var inte riktad mot någon person,
            utan det hade ansetts värdefullt att få en analys av hithörande
            frågor av JK.
          </p>
          <pb facs="riksdagen-motions-pdf/data/1972/mot_1972__1359/mot_1972__1359-005.pdf"/>
          <p>
            Mot. 1972:1359 13
          </p>
          <p>
            I anslutning till att RRV:s rapport överlämnades till JK utfärdade
            (den nye) industriministern en kommuniké. Han erinrade om att
            syftet med anmälan var att få underlag för en bedömning av i vilka
            hänseenden gällande regler och praxis rörande affärsverkens kompetens
            i förhållande till andra myndigheter och till statsmakterna är
            i behov av en revison. Även RRV hade understrukit, framhöll industriministern,
            att gällande regler eller organisationsform bör ändras om de hindrar
            FFV att effektivt fullfölja sin målsättning. Utredningen i ärendet
            ger starka belägg för industriministrarnas mening, att det är
            värdefullt att få gällande ordning klarlagd och angeläget att
            pröva om ändringar är påkallade för att väsentliga intressen skall
            tillgodoses. Detta framgår redan av att JK slagit fast att FFV
            samtidigt överskridit sina befogenheter gentemot statsmakterna
            och vägletts i sitt handlande av en stark strävan att följa statsmakternas
            intentioner. Det står också klart att även de övriga som deltagit
            i frågornas handläggning svävat i ovisshet om vilka formella regler
            som gällt. Avsevärd tyngd har t.ex. FFV:s påpekande, att vederbörande
            departement borde ha bevakat statsmakternas intressen vid de kontakter
            som förekommit. Det underhandsförfarande som förekommit är också
            svårt att förena med konstitutionella regler och riksdagens intressen.
            Det är uppenbart att inte bara FFV utan samtliga som agerat i
            dessa sammanhang torde ha haft en annan uppfattning om vad som
            är ändamålsenligt än som svarar mot gällande rättsläge enligt
            JK:s tolkning — detta får anses som en förutsättning för vad som
            förekommit. JK har för egen del inte uttalat sig om reglernas
            ändamålsenlighet utan bara om deras faktiska innehåll. Samtliga
            anmärkningar bygger på att FFV är ett ämbetsverk. Ingen av dem
            synes ha giltighet även mot en bolagsled ning. Samtidigt som anmälan
            gjordes till JK genomfördes vissa förändringar iledningen för
            Statsföretag AB — det var massmedias sammankoppling av dessa frågor
            som ytterst föranledde industriministerns kommuniké. Ändringarna
            innebar bl. a. att man övergav den konstruktion beträffande den
            högsta ledningen av Statsföretag AB som genomfördes 1969 på grundval
            av företagsdelegationens förslag. Delegationen hade i första hand
            förordat, att ett särskilt konsultativt statsråd skulle vara ordförande
            i styrelsen för det nya förvaltningsbolaget. I andra hand hade
            pekats på möjligheten att statsmakterna anförtroddes uppgiften.
            Mot detta alterna- tiv invände delegationen, att det ”skulle göra
            de politiska ansvarsför- hållandena mindre klara”. Detta alternativ
            förverkligades emellertid. I samband med bolagsstämman 1971 frikopplades
            ordförandeskapet från industridepartementet. Det bör tilläggas
            att osäkerhet förekommit i flera fall om vem som lämpligen bort
            utöva statens ägaransvar i förhållande till bolag som förvärvats.
            Detta har i viss utsträckning varit ofrånkomligt under Statsföretag-koncernens
            uppbyggnadsskede, men samtliga fall får knappast tillräcklig förklaring
            härigenom. Som exempel kan nämnas Linson instrument AB och Nyckelhus
            försäljnings AB, vilka förvärvades 1969 av ett dotterbolag till
            FFV. Detta dotterbolag överfördes 1970 till
          </p>
          <pb facs="riksdagen-motions-pdf/data/1972/mot_1972__1359/mot_1972__1359-006.pdf"/>
          <p>
            Mot. 1972:1359 14
          </p>
          <p>
            Statsföretag AB. Senare samma år ingav FFV en framställning till
            regeringen om att få förvärva Linson-bolaget. Frågan synes ännu
            inte ha avgjorts. Avsikten förefaller också ha varit att samordna
            Nyckelhus-bola- get med FFV:s överskottsförsäljning, men detta
            torde inte ha förverkli- gats. Riksdagsdebatten hösten 1971 om
            utbrytningen av Svenska utvecklings AB ur Statsföretag-koncernen
            belyser också dessa organisa- toriska problem.
          </p>
          <p>
            Behov av en allmän översyn
          </p>
          <p>
            Redogörelsen har visat att tre allmänna utredningsuppdrag rörande
            de statliga företagsformerna lämnats under senare år. Den utredning,
            som arbetade 1953—1960, medförde endast begränsade reformer beträffande
            affärsverken. Den samordning av de statliga företagen som förordades
            kom till stånd först många år senare. Affärsverksutredningen,
            som arbetade 1961—1968, har ännu inte föranlett något ställningstagande
            av regeringen. På förslag av företagsdelegationen, som tillsattes
            1968, tillskapades 1969 Statsföretag AB och inrättades affärsdelegationen,
            men någon sådan omprövning av affärsverksformen, som direktiven
            förut- satte, verkställdes inte av företagsdelegationen. Det har
            också visats att flera förslag lagts fram om ändrad företags-
            form för olika affärsverk. Endast i ett fall, statens reproduktionsanstalt,
            har en ny företagsform beslutats. Förslagen rörande domänverket,
            förenade fabriksverken, postverket och vattenfallsverket har endera
            avvisats eller ännu inte blivit föremål för prövning. Möjligheten
            att tillskapa en särskild, för statlig affärsverksamhet speciellt
            avpassad företagsform har även aktualiserats. En skiss framlades
            1962 beträffande postverket. Den mottogs med positivt intresse
            inte bara av flertalet affärsverk utan också av bl. a. flera organisationer
            såsom LO, KF, lantbruksförbundet och SACO. Tanken har emellertid
            inte fullföljts. Arbetet har alltså avsatt resultat som är mycket
            begränsade i förhållande till det reformbehov som på skilda håll
            ansetts föreligga. Vad som förekommit under det senaste året beträffande
            Statsföretag AB och förenade fabriksverken belyser svårigheterna
            att nå ändamålsenliga företagsformer och den osäkerhet som kännetecknar
            nuvarande ordning. Delade meningar kan inte råd om det angelägna
            i att åstadkomma klara normer och en ändamålsenlig organisation
            som möjliggör ett effektivt bedrivande av statens affärsverksamhet.
            Starka skäl talar för en sådan omprövning av gällande ordning
            som både den förutvarande och den nuvarande industriministern
            ifrågasatt i anslutning till JK-anmälan mot förenade fabriksverken.
            Den bör enligt vår mening inte begränsas till att avse enskildheter
            i gällande ordning beträffande affärsverken utan bör få formen
            av en allmän och förutsättningslös översyn av regler och företagsformer
            för den statliga affärsverksamheten. Mot bakgrunden av de överväganden
            och förslag som redan förekommit och det material som tagits fram
            i skilda sammanhang synes en sådan översyn inte behöva bli alltför
            tidskrävande. Att den bör anförtros en parlamentarisk utredning
            är uppenbart.
          </p>
          <pb facs="riksdagen-motions-pdf/data/1972/mot_1972__1359/mot_1972__1359-007.pdf"/>
          <p>
            Mot. 1972:1359 15
          </p>
          <p>
            Utredningen bör till en början klarlägga nuvarande ordning. Därvid
            bör den särskilt belysa skillnaderna mellan affärsdrift i bolagsform,
            i affärsverksform och i vanlig myndighetsform. På grundval härav
            bör utredningen förutsättningslöst pröva frågan om lämpligaste
            företagsform för den affärsverksamhet som nu förekommer i skilda
            former. Utredning- en bör i samband härmed ta upp frågan om en
            ny, för statlig affärsdrift speciellt avpassad företagsform. Syftet
            bör vara att garantera å ena sidan ett effektivt handhavande av
            verksamheten, å andra sidan de speciella intressen som knyter
            an till sådan verksamhet i statlig regi. Vi vill erinra om de
            ofta diskuterade frågorna om revisionen och om riksdagens insyn.
            Mot en övergång till bolagsform — och därmed till förmån för en
            ny företagsform — talar svårigheterna att tillgodose bl.a. riksdagens
            och revisionsorganens behöriga intressen. Efter dessa överväganden
            bör utredningen utforma klara och ända- målsenliga regler för
            varje särskild företagsform. Affärsverksutredningens förslag bör
            slutbehandlas liksom förslagen rörande förenade fabriksver- ken
            och vattenfallsverket. Utredningen bör bl. a. överväga om aktiebo-
            lagslagen är i alla delar ändamålsenlig för statsägda bolag och
            om någon speciell reglering bör gälla för bolag som har ställningen
            av dotterbolag till affärsverk. Vi vill erinra om att riksrevisionsverket
            gjort en framställ- ning till regeringen om rätt att granska bolag
            av sistnämnda typ. Utredningen bör vidare beakta de särskilda
            problem som kan aktualiseras vid affärsverksamhet genom en ”vanlig”,
            inte i teknisk mening affärsdri- vande myndighet. Särskild vikt
            bör fästas vid att skapa klara ansvarsförhållanden. Problemen
            har belysts genom vad som framkommit beträffande Stats- företag
            AB och förenade fabriksverken. Utredningen bör också gå in på
            konkreta frågor rörande den statliga affärssektorns organisation.
            Den bör se till att samtliga enheter inom denna sektor får en
            ändamålsenlig placering. Avslutningsvis vill vi än en gång understryka
            att avsikten inte är att dra upp missgrepp och felbedömningar
            i det förgångna. Dessa frågor bör enligt vår mening betraktas
            som slutdiskuterade, och det bör medges att såväl Statsföretag
            som förenade fabriksverken haft att genomgå ett vanskligt utvecklingsskede.
            Vad det nu gäller är att skapa förbättrade organisatoriska och
            formella betingelser för framtiden, och dessa problem är, som
            redogörelsen ovan visat, ingalunda begränsade till dessa båda
            enheter. Över huvud måste man uppmärksamma att utvecklingen gått
            fort på detta område och att den offentliga sektorns konstruktion
            och uppbyggnad endast långsamt anpassats efter de nya krav som
            ställts — en iakttagelse som f. ö. kan göras även inom andra delar
            av denna sektor än dem som handhar affärsdrift.
          </p>
          <pb facs="riksdagen-motions-pdf/data/1972/mot_1972__1359/mot_1972__1359-008.pdf"/>
          <p>
            Mot. 1972:1359 16
          </p>
          <p>
            På de skäl som anförts här får vi sålunda föreslå, att riksdagen
            hemställer hos Kungl. Maj:t om en skyndsam översyn av organisation
            och regler för statlig affärsverksam- het enligt vad som anförts
            i motionen.
          </p>
          <p>
            Stockholm den 26 januari 1972 BENGT SJÖNELL (c) ERIK GREBÄCK
            (c) KARL GUST. H. BOO (c)
          </p>
          <p>
            Göteborgs Offsettryckeri AB 72 1108 S
          </p>
        </div>
      </div>
    </body>
  </text>
</TEI>
