<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00215">
  <teiHeader>
    <fileDesc>
      <titleStmt>
        <title>Dubbelspåret mellan Falun och Borlänge</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dubbelspåret mellan Falun och Borlänge</title>
          <idno type="rdwebb">H102T215</idno>
          <rs type="number">T215</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T215/text</ref>
          <ref type="dokument_url_html">http://data.riksdagen.se/dokument/H102T215</ref>
          <ref type="dokumentstatus_url_xml">http://data.riksdagen.se/dokumentstatus/H102T215</ref>
          <ref type="doc">http://data.riksdagen.se/fil/B609EE3E-1737-4C1E-9C8A-CA29A43C083E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ys7goGsFCg4qQt3zAxCxh" type="signed"/>
        <correspContext corresp="i-ys7goGsFCg4qQt3zAxCxh">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-95uSajMr5ZKY8VPcALrWva" type="numbering">
          <date when="2013-09-27"/>
        </correspAction>
        <correspAction xml:id="i-WYUseWKkNX4iMHkbGYGb46" type="submission">
          <date when="2013-09-26"/>
        </correspAction>
        <correspAction xml:id="i-7WyZ166wKXhFBQGKRHwudc" type="transfer">
          <date when="2013-09-26"/>
        </correspAction>
        <correspAction xml:id="i-RBEwJFZVzPtssTSmw4A9EB" type="assigned"/>
        <correspContext corresp="i-RBEwJFZVzPtssTSmw4A9EB">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LXGVg9hn3FRo7P5taYGp2B">
            Förslag till riksdagsbeslut
          </head>
          <p xml:id="i-KiKPHLPATC8sYEVr85vXsb">
            Riksdagen tillkännager för regeringen som sin mening vad som
            anförs i motionen om behovet av att snarast bygga det planerade
            dubbelspåret mellan Falun och Borlänge.
          </p>
        </div>
        <div type="motContent">
          <head xml:id="i-GZ6CMHL6iANisWS6TvEvD4" type="h1">
            Tidigare behandling
          </head>
          <p xml:id="i-3F3MdRzZ163SH6QJcXJgRy">
            Trafikutskottet har avstyrkt liknande förslag som det i denna
            motion ett flertal gånger och riksdagen har följt utskottets förslag.
            Motiveringen till avslag är likartad vart år. Det handlar om hänvisningar
            till den beredningsprocess som ständigt tycks pågå. Samtidigt
            säger man inte helt nej till mitt förslag.
          </p>
          <head xml:id="i-FChXm2rviM4MVthpHpPamU" type="h1">
            Bakgrund
          </head>
          <p xml:id="i-6hBahDopvbkebUxcpDZbt3">
            Många politiker i Stockholm tror att det är deras valkrets som
            försörjer Sverige, inget kunde vara mer fel. Exportvärdet av en
            stockholmares prestation är i genomsnitt nära noll om man jämför
            med den genomsnittlige masens och kullans exportvärde. Minst tio
            gånger mer än stockholmaren är masen och kullan värd för landet
            sett i exportinkomst. Tyvärr har okunniga riksdagsledamöter från
            huvudstadsområdet inte insett denna verklighet. Svenskt näringsliv
            lider av den okunskapen. Argumentationen för denna järnvägssträcka
            är ett exempel på hur det kan gå när infrastruktursatsningar prioriteras
            fel.
          </p>
          <p xml:id="i-EaqZEmJKJwvPH3qQwssP8v">
            Järnvägssträckan mellan Falun och Borlänge är cirka 21 kilometer
            lång och har minst två möjliga mötespunkter, Ornäs och Hinsnoret.
            Restiden för denna sträcka är enligt tidtabellen cirka 15 minuter.
            I praktiken inträffar detta inte så ofta, utan vanligare är att
            det tar 25 minuter för denna korta resa, ibland över 30 minuter.
          </p>
          <p xml:id="i-GsnaDjt83YuVnGGHQDvJq4">
            Orsakerna till detta är flera, men i huvudsak kan vi identifiera
            två orsaker av vikt: hög trafikbelastning och en gammal bana.
          </p>
          <p xml:id="i-Wc57M7XCjUAztpFdKoRvLB">
            Järnvägssträckan är mycket gammal, en av de äldsta i landet,
            och följer sjön Runn, vilket gör den delvis mycket krokig men
            vacker. Kurvradierna är så snäva att man egentligen inte kan köra
            moderna tåg på dessa delar av sträckan. Det leder till stort slitage
            och höga kostnader för rullande materiel. Enligt de järnvägsstudier
            som tidigare presenterats skulle en rak sträckning kunna förkorta
            restiden till 7 minuter mellan Falun och Borlänge.
          </p>
          <p xml:id="i-Npt3uz2UhHsUNEHeG8L2Xs">
            Enligt den ansvariga personen för banunderhållet på sträckan
            är det maximalt möjligt med 69 tågpassager per dygn mellan Falun
            och Borlänge. Då finns inget utrymme för löpande underhåll. Idag
            händer det trots denna begränsning att 71 tåg passerar sträckan
            varje dygn. Jag har letat i Banverkets trafikstatistik och hittar
            ingen annan delsträcka i landet där ett enkelspår sväljer så mycket
            trafik. Men det är också ovanligt med mötesplatser så tätt som
            på denna sträcka.
          </p>
          <p xml:id="i-9XpKfuycPuWBiDnaRqgzpa">
            Godstrafiken är viktig för det svenska järnvägsnätet; det är
            den som betalar en stor del av bankostnaden. För oss i Dalarna
            är även pendlingen från Dalarna till Gävle, Stockholm, Västerås
            och Örebro av stor betydelse för vårt behov av en växande arbetsmarknad.
            Pendeln Gävle–Falun–Örebro är i det sammanhanget en livsnerv för
            många.
          </p>
          <p xml:id="i-abRa9ftLpYKq3nZckMh4k">
            En stor del av näringslivet norr om Dalälven är beroende av goda
            transporter till Göteborg. Volymerna av gods från såväl skogsindustrierna
            som mineralbaserade industrier kan förväntas växa. Även gods från
            öst har via Gävles hamn börjat hitta genvägen genom Sverige ut
            till Västerhavet. I Borlänge ligger inte utan anledning en av
            Sveriges största rangerbangårdar. Godsvolymerna liksom exportvärdet
            från Dalarna är mycket stort.
          </p>
          <p xml:id="i-2XVbAsZzPZKE97guA88fka">
            Sammantaget gör detta att man kan konstatera att ingen annanstans
            i landet är standarden för järnvägskommunikation i ett område
            med så stor befolkning som i Falun och Borlänge med omnejd så
            dålig. Normalt har man dubbelspår vid de trafikvolymer vi sedan
            länge överskrider. Ingen annan region i landet skulle acceptera
            så långa restider för så korta geografiska avstånd som det handlar
            om här. För hela sträckan Falun–Stockholm är detta den delsträcka
            där den överlägset största relativa tidsvinsten kan göras och
            planer på ett dubbelspår har funnits sedan 1980-talet.
          </p>
          <p xml:id="i-4iQN7pDwASQufraKAzACUp">
            Underhållsmedel har sparats på den befintliga banan, eftersom
            den ändå ska ersättas med en ny, har det sagts i många år. Det
            torde finnas minst 150 miljoner kronor i sparat underhåll som
            kan användas för att påbörja ett nybygge. Detta vill dock inte
            Trafikverket kännas vid idag. Förstudier är gjorda och de flesta
            konflikterna är lösta i kommunernas gemensamma planarbeten. Det
            är hög tid att Dalarna får denna fråga löst. Även om den kanske
            är lika viktig för företag norr om Dalarna så är det vi som har
            det lokala perspektivet.
          </p>
          <p xml:id="i-JBUjYUvNUptCHPAk45LvCC">
            Det görs kontinuerligt insatser för att öka kapaciteten på sträckan
            Gävle­Falun–Hallsberg eftersom den är en pulsåder för stora godsvolymer.
            Flera längre mötessträckor har färdigställts, vilket ökat kapaciteten,
            men mer behövs. Det som tillkommer på delsträckan Falun–Borlänge
            utöver trafiken mellan Gävle och Hallsberg är möjligheten för
            resande från Falun att ha direkttåg till Stockholm. Det är den
            huvudsakliga orsaken till att just denna delsträcka har en högre
            belastning än den övriga delen. Timmertågen från Dalarna via Borlänge
            mot Gävle och alla de godsvolymer som skapas i Borlänge för vidare
            transport söderut balanserar varandra bättre på hela sträckan.
          </p>
          <p xml:id="i-AxredMC9ubHLEioiuMn2Pz">
            När Dalregementet i Falun avvecklades utlovades kompensatoriska
            statliga etableringar, men av det blev det inget. Tvärtom har
            Falun fortsatt att tappa statliga arbetstillfällen. Det svalnande
            intresset för de små högskolorna från regeringens sida sätter
            även det sina spår. Politiker brukar påpeka att staten inte kan
            skapa jobb men väl se till att de grundläggande förutsättningarna
            för jobb finns på plats. Vi har inte sett mycket av den politiken
            för Dalarna. Den omtalade fastighetsskattereformen innebar exempelvis
            att många i Dalarna fick höjd skatt i stället för sänkt. Av tradition
            har människor genom århundradena arbetsvandrat till Stockholm
            och Mälardalen, särskilt när tiderna har varit svåra, och så är
            det än idag. Det är därför inte enbart den tunga industrins behov
            som måste tillfredsställas utan även den moderna människans behov
            av att kunna yrkespendla över stora avstånd.
          </p>
          <head xml:id="i-KDLara5tZxa6tZ2aPrJQG2" type="h1">
            Förslag till åtgärder
          </head>
          <p xml:id="i-Ucjg5uX9vhELv8VViiDZBp">
            Mot denna bakgrund anser jag att riksdagen ska ge regeringen
            till känna att det är av yttersta vikt för näringslivets utveckling,
            såväl i Dalarna som norr om Dalarna, att regeringen ger Trafikverket
            ett tydligt uppdrag att så långt möjligt tidigarelägga alla insatser
            som bidrar till att öka kapaciteten för spårbunden trafik i och
            igenom Dalarna. Varje liten insats som kan göras för att påskynda
            projektet med en ny sträckning mellan Falun och Borlänge bör vara
            ytterst angelägen för regeringen.
          </p>
          <p xml:id="i-YMJSANMBbbakkSPDkC88fy">
            Mot bakgrund av det ovan anförda föreslås att riksdagen särskilt
            pekar ut dubbelspåret mellan Falun och Borlänge som ett projekt
            med hög prioritet när tillkommande medel för infrastruktursatsningar
            behandlas.
          </p>
        </div>
        <div type="motSignatures">
          <list>
            <item xml:id="i-FJGZiAyWNcLoEGmhBm7444">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
