<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00360">
  <teiHeader>
    <fileDesc>
      <titleStmt>
        <title>Genetiskt modifierade organismer</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genetiskt modifierade organismer</title>
          <idno type="rdwebb">GU02MJ360</idno>
          <rs type="number">MJ360</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ360/text</ref>
          <ref type="dokument_url_html">http://data.riksdagen.se/dokument/GU02MJ360</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ360</ref>
          <ref type="doc">http://data.riksdagen.se/fil/BCD1CD46-03A3-4DEC-83E7-4ABFEC8A4F3E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-wNgYoG4tr1R8dxUzkNWZ7" type="signed"/>
        <correspContext corresp="i-wNgYoG4tr1R8dxUzkNWZ7">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-X2wLpgHdbA51muUdtUq7hK" type="referral">
          <date when="2006-11-07"/>
        </correspAction>
        <correspAction xml:id="i-XPv67DJcGxLCnQ5exTsGWB" type="dismissal">
          <date when="2006-11-07"/>
        </correspAction>
        <correspAction xml:id="i-T1LV9xiC55AZYm8j8LUAqS" type="numbering">
          <date when="2006-11-02"/>
        </correspAction>
        <correspAction xml:id="i-F1DCrsvwCytnJAnrsPdd4x" type="submission">
          <date when="2006-10-31"/>
        </correspAction>
        <correspAction xml:id="i-SrMiofmodbgFHKLBYUassz" type="transfer">
          <date when="2006-10-31"/>
        </correspAction>
        <correspAction xml:id="i-5H2QjzManGDGyH9mMDdz2R" type="assigned"/>
        <correspContext corresp="i-5H2QjzManGDGyH9mMDdz2R">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QtTDWi4HDrjm4CN9RqYKgc">
            Förslag till riksdagsbeslut
          </head>
          <list style="ol">
            <item xml:id="i-EWacujiNXGapdHsLfAVXhh">
              Riksdagen tillkännager för regeringen som sin mening vad i motionen
              anförs om att allmänhetens inställning ska överordnas handelsintressen
              och att regeringen därför inom EU ska verka för att EU ska vara
              en GMO-fri zon.
            </item>
            <item xml:id="i-6gXbYkhZGGWb5pht1j9bcW">
              Riksdagen tillkännager för regeringen som sin mening vad i motionen
              anförs om att ett nationellt förbud införs mot de genetiskt modifierade
              organismer som innebär risker för miljö, djur och människors hälsa.
            </item>
            <item xml:id="i-2uhoJ7N75bsZmk1RY5LzU9">
              Riksdagen tillkännager för regeringen som sin mening vad i motionen
              anförs om att en märkning införs av alla produkter där GMO ingår
              i livsmedelskedjan.
            </item>
          </list>
        </div>
        <div type="motContent">
          <head xml:id="i-EmUrEi9swVdAfhR63WnPn2" type="h1">
            Genetiskt modifierade organismer
          </head>
          <head xml:id="i-BxFHU8PcvwMuMFNa8QSbfT" type="h1">
            Attityder till genetiskt modifierade organismer (GMO)
          </head>
          <p xml:id="i-CpoDvwjbJMsJozXMa3b1zu">
            Undersökning efter undersökning som gjorts hos befolkningarna
            i både Sverige och EU:s övriga medlemsländer har visat på ett
            klart motstånd mot GMO, främst i livsmedel. Varken tester eller
            kontrollsystem har haft någon lugnande effekt. På grund av konsumenternas
            negativa inställning till GMO har handelsrelationen mellan EU
            och USA påverkats starkt negativt. Europas konsumenter vill helt
            enkelt inte ha in genmodifierade livsmedel. Istället för att acceptera
            konsumenters och producenters inställning pågår en stark lobbying
            från industrin att övertyga konsumenter och producenter om att
            riskerna med GMO är minimala. EU upphävde under år 2000 på inverkan
            av dessa starka ekonomiska intressen det moratorium för GMO som
            legat fast i unionen och som under ett flertal år försökt lugna
            befolkningarnas protester och återvinna förtroendet med regelverk
            kring hur GMO ska utsättas, spåras och märkas. Trots detta är
            motståndet fortfarande massivt. Att medborgarnas åsikter i frågan
            inte beaktas är allvarligt ur demokratisk synpunkt. Vänsterpartiet
            anser att allmänhetens inställning bör överordnas handelsintressen
            och att EU i konsekvens med detta ska vara en GMO-fri zon. Detta
            ska ges regeringen till känna.
          </p>
          <head xml:id="i-BMnvMXrDyJSzdbjmJBgTEa" type="h1">
            Riskerna med GMO
          </head>
          <p xml:id="i-NRvvJzwu1mZv4fc2NuWRE">
            I en riskbedömning ska nyttan ställas mot riskerna. De fördelar
            som GMO, enligt industrin, kan ha väger inte upp de risker som
            utsättning och spridning av GMO kan medföra i ekosystemet. Det
            argument som framförs att GMO är lösningen av världens svält skulle
            i en riskanalys väga riktigt tungt. Men världssvälten har inte
            tillkommit på grund av brist på mat utan på grund av en ojämn
            fördelning av makt och resurser. Enligt FN:s mat- och lantbruksorgan,
            FAO, finns det i dag 1,5 gånger mer mat på jorden än vad som krävs
            för att tillgodose hela världens behov. Är det någon gång försiktighetsprincipen
            ska användas är det gällande utsättning av GMO. För det är tydligt
            att ingen i dag kan överblicka de konsekvenser som en spridning
            av genorganismer inom jordbruk, skogsbruk, djurförädling och fiske
            medför i det rådande ekosystemet.
          </p>
          <p xml:id="i-DkMSJS781iief7V7Dxf27G">
            Prioriterat för Vänsterpartiet är att verka för att nå de nationella
            miljömålen. Ett viktigt verktyg för att nå flera av miljömålen,
            som Giftfri miljö, Levande sjöar och vattendrag samt Hav i balans,
            är att öka den ekologiska produktionen. Vi står bakom det nya
            målet, att i Sverige öka den ekologiskt certifierade jordbruksmarken
            till 20 procent år 2010. Ökar spridning av GMO i miljön innebär
            detta att ekologisk odling allvarligt hotas, vilket är oacceptabelt.
            Det är en rättighet som konsument att veta att en vara är fri
            från GMO. I valet mellan att utveckla GMO i odling och att ge
            upp möjligheten att kunna garantera att ekologiskt certifierade
            produkter inte innehåller GMO anser vi valet enkelt. Att värna
            ekologiskt certifierade produkters totala renhet från GMO är av
            högsta vikt. Med anledning av detta bör ett nationellt förbud
            införas mot de genetiskt modifierade organismer som innebär risker
            för miljö, djur och människors hälsa. Detta bör ges regeringen
            till känna.
          </p>
          <head xml:id="i-J3P9F5tJheixZaW4ihmMM2" type="h1">
            Tydlig märkning av livsmedel
          </head>
          <p xml:id="i-EKSzm9ZG6gq4oR1HGabZuk">
            Konsumenter ska kunna veta att animalieprodukter som kött, mjölk
            och ägg inte är producerade med GMO. Den här rätten förnekas allmänheten
            i dag på grund av ekonomiska intressen. Detta trots att 93 procent
            av de svenska konsumenterna i en undersökning säger att de vill
            att köttet ska märkas på ett sådant sätt att det framgår om djuren
            fått genmodifierat foder. Swedish Meats (företaget bakom Scan)
            tillåter GMO i fodret till svenska djur. Det är av stor vikt att
            det införs en märkning av alla produkter där GMO ingår i livsmedelskedjan.
            Detta bör ges regeringen till känna.
          </p>
          <head xml:id="i-SNJweLPc8ZX7uBhdQj7WwN" type="h1">
            Smutsig verksamhet
          </head>
          <p xml:id="i-L5aTrgCuC4sPK41eLVZ3DD">
            Det sätt på vilket bioteknikföretagen agerar i utvecklingsländer
            då de tjänar stora pengar på småbrukarnas bekostnad måste fördömas.
            Med hjälp av bland annat WTO (World Trade Organization) försöker
            företagen som utvecklat GMO-grödorna, bland annat Monsanto (företaget
            bakom DDT, PCB och agent orange), i samarbete med USA:s regering
            tvinga främst länder i tredje världen att gå över till odling
            av GMO-grödor. Vinsterna gör företagen i form av licenser på bekostnad
            av biologisk mångfald och i form av ekonomiska familjetragedier.
            De som får betala är främst småbrukare, ofta på ekologiska familjelantbruk,
            som till dyra pengar köpt engångsutsädet och skuldsatt sig för
            livet.
          </p>
          <head xml:id="i-BvacWF4NBHn8HqLG9NNEhR" type="h1">
            Oberoende internationell forskning
          </head>
          <p xml:id="i-XizH2xKoR2hwvXpdga4NJ7">
            Internationellt råder brist på oberoende forskning. Det är problematiskt
            att samma bioteknikföretag som säljer genmodifierade grödor stått
            för den största delen av forskningen de senaste tio åren. En oberoende
            internationell forskning måste därför utvecklas för att man ska
            kunna ställa krav på att de GMO-produkter som släpps ut på marknaden
            inte medför miljö- och hälsorisker. I dag utreds detta i mycket
            liten utsträckning.
          </p>
          <head xml:id="i-SHMiXPPa13odVNQDvt95bd" type="h1">
            Oberoende nationell forskning
          </head>
          <p xml:id="i-8xGYCCHeiU2WhbdErb8WrM">
            Naturvårdsverket fick med 2006 års regleringsbrev i uppdrag att
            utreda hur uppfyllelsen av miljökvalitetsmålen kan påverkas av
            användningen av genetiskt modifierade organismer. I rapporten
            Ekologiska effekter av GMO (rapport 5597 sept. 2006) redovisas
            en kunskapssammanställning över den forskning som belyser genspridning
            från GMO relaterad till svenska förhållanden. Enligt rapporten
            råder brist på användbar information för riskbedömningar. Rapporten
            pekar på två huvudsakliga förklaringar till detta. För det första
            saknas ännu, trots omfattande forskning, stora delar av de basala
            kunskaper och redskap som krävs för att bedöma risken för att
            GMO ska spridas och orsaka ekologisk skada. För det andra är mycket
            av den internationella forskningen inriktad på globalt viktiga
            jordbruksgrödor, vilka antingen inte är aktuella för odling i
            Sverige eller saknar vilda släktingar i den svenska floran, som
            t.ex. ris, bomull, soja, majs och solros. Raps är ett undantag.
            Det totala kunskapsläget om ekologiska effekter av GMO betecknas
            som otillfredsställande, och jämfört med andra länder (t.ex. Danmark,
            Frankrike och Storbritannien) är bristen på publicerad »svensk«
            forskning om spridning och ekologiska effekter av GMO påtaglig.
          </p>
          <p xml:id="i-TC8TH8dDrnbVXCk4QdrzcL">
            Vetenskapliga utredningar skapar bättre grund för beslut. Diskussionerna
            om ekologiska effekter av GMO handlar till stor del om att hitta
            metoder för hur genspridning kan undvikas. Trots att vi anser
            att Sverige ska införa ett nationellt förbud är det viktigt att
            bedriva forskning på området för att kunna bemöta de utmaningar
            som en ökad internationell användning av GMO innebär. Mot bakgrund
            av den osäkerhet som i dag råder om ekologiska effekter är det
            viktigt att ansträngningarna med att hitta lösningar för att förhindra
            genspridning ökar. Utan ökade svenska forskningssatsningar kommer
            framtida riskbedömningar att bli allt svårare att genomföra på
            ett objektivt och vetenskapligt välgrundat sätt. Till de mest
            centrala problemen hör att a) i möjligaste mån förhindra genspridning
            och b) snabbt upptäcka om sådan spridning ändå ägt rum. Det är
            därför viktigt att prioritera forskning utifrån rapportens förslag
            gällande utveckling av metoder för att begränsa genspridning,
            hitta strategier för genetiskt baserade övervakningsprogram, stödja
            empirisk och teoretisk forskning av effekter på fitness (dvs.
            förmågan till överlevnad och reproduktion), förbättra statistiska
            utvärderings- och övervakningsmetoder, stödja forskning kring
            genspridning och dess effekter hos icke-GMO, göra utvärderingar
            av genomförda, pågående och kommande svenska fältförsök samt göra
            kunskapssammanställningar och forskning kring andra organismer
            och ekologiska effekter.
          </p>
          <p xml:id="i-LoPxX5ZUqtUSWb2JyJvhCv">
            Vi föreslår därför i enlighet med motion 2006/07:MJ315 med anledning
            av proposition 2006/07:1 utgiftsområde 23 att Formas under år
            2007 ges 30 miljoner kr till forskning för att utreda ekologiska
            effekter av genmanipulerade organismer i svenska förhållanden.
          </p>
        </div>
        <div type="motSignatures">
          <list>
            <item xml:id="i-FdijY6xietgFp36yE6WTrM" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-SHAYMKYov8edhM6KcwSaok" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-DfW1ga2N8XNCSmoN1Uut6Z" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-DNyvqfPwm9gGBPWZcF5MoC" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-MSU7mPvMTMM5asvE2THX3J" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-YKJF8rFvp3kVhjjCgZN9fQ" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
