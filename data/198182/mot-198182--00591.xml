<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00591">
  <teiHeader>
    <fileDesc>
      <titleStmt>
        <title>Tågfärjetrafik mellan Landskrona och Danmark</title>
        <author>Hugo Bengtsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tågfärjetrafik mellan Landskrona och Danmark</title>
          <idno type="rdwebb">G502591</idno>
          <rs type="number">591</rs>
          <ref type="dokument_url_text">http://data.riksdagen.se/dokument/G502591/text</ref>
          <ref type="dokument_url_html">http://data.riksdagen.se/dokument/G502591</ref>
          <ref type="dokumentstatus_url_xml">http://data.riksdagen.se/dokumentstatus/G502591</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9b5dygstFooeZAKETPPzo2</idno>
            <name>HUGO BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5BxtscTwf3xFThjpUWYhSw" type="signed"/>
        <correspContext corresp="i-5BxtscTwf3xFThjpUWYhSw">
          <note type="signatory" corresp="i-9b5dygstFooeZAKETPPzo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__591/mot_198182__591-001.pdf"/>
      <fw xml:id="i-3u3nQtJ4faiczsZZo3EzGz">
        Mot. 1981/82:591 11
      </fw>
      <div xml:id="i-4TeUDbjNbvWq2mnQmTyY8D" type="motHeader">
        <div xml:id="i-RxXsRMaEbA5KKvqQwyrQTL" type="motTitle"/>
        <div xml:id="i-KKLAsQFdS9ZGP9UWCj6MKU" type="motSubmissionInfo"/>
      </div>
      <div xml:id="i-WNooDkj6mBPhCZfFs1yGrD" type="motBody">
        <div xml:id="i-Wfaor6yK7tFDdtsCd54R5o">
          <p xml:id="i-2pdwzdGqyR2bxGjLgmnSRN">
            Motion
          </p>
          <p xml:id="i-XnR2cpmxAYbroKZPqiT4Ed">
            1981/82:591
          </p>
          <p xml:id="i-PK7a2n2GZJMrDaBGg6E1rF">
            Hugo Bengtsson Tågfärjetrafik mellan Landskrona och Danmark
          </p>
          <p xml:id="i-BG2fVsoyEnBdVyh7viF8oH">
            Enligt den statliga utredningen Öresundsförbindelse (SOU 1978:18)
            beräknas trafikvolymen över Öresund fram till 1990 komma att öka
            med ca 20 90, detta för såväl personbefordran som biltrafik. Också
            i Öresundsregionen har omfattande studier och utredningar av den
            framtida Öresundstrafiken utförts av berörda kommuner under medverkan
            av såväl svenska som danska experter. Studier har gjorts över
            vilken utveckling som kan förväntas, vilka färjelinjer som erfordras
            framöver och vilka problem vad gäller trafik, miljö m. m. som
            härigenom kan komma att uppstå. I fjolårets budgetproposition
            1980/81 bilaga 9 behandlas frågan om den framtida järnvägstrafiken
            till kontinenten. Enligt propositionen bör en lösning av denna
            innebära en utbyggnad av tågfärjeförbindelserna. Detta föranledde
            SJ att på eget initiativ ytterligare utreda en utbyggnad av tågfärjetrafiken
            mellan Sverige och Danmark. Den av SJ igångsatta och nu pågående
            utredningen kommer enligt tillgängliga uppgifter att belysa förutsättningarna
            för tågfärjetrafik mellan Sverige och samtliga grannländer. Härvid
            kommer förbindelserna med Danmark att inta en framskjuten plats.
            Det tillades dock i propositionen att det ankommer på regeringen
            att när ytterligare underlag föreligger ge SJ de föreskrifter
            som behövs för investeringar i tågfärjelinjer. Utgångspunkten
            bör givetvis vara att försöka finna sådana lösningar på färjetrafiken
            också över Öresund som uppfyller såväl företagsekonomiska som
            samhällsekonomiska och miljömässiga krav. Vad man därför har rätt
            att förvänta sig är att alla de alternativ som finns och det material
            som framtagits i de ovan nämnda utredningarna noga kommer att
            genomlysas. På denna punkt känner jag dock viss oro på grund av
            de uttalanden som gjorts från SJ:s trafikavdelning. Man har där
            redan under pågående utredning uttalat att av trafikekonomiska
            skäl är Helsingborg den lämpligaste svenska hamnen för en Öresundsled,
            uppenbarligen oavsett om ledens andra ändpunkt skulle bli Helsingör
            eller Köpenhamn. Då nu emellertid Köpenhamn tycks vara enda möjliga
            alternativ på den danska sidan, bör detta rimligtvis påverka trafikekonomin.
            I en av Landskrona kommun i maj 1980 framtagen utredning konstate-
            rades att investeringskostnaderna, som i Helsingborg-Köpenhamnsalterna-
            tivet beräknades uppgå till 322 milj. kr., kunde i ett Landskrona-
            Köpenhamnsalternativ pressas med drygt 30 2 till 219 milj. kr.
            Alternativet
          </p>
          <pb facs="riksdagen-motions-pdf/data/198182/mot_198182__591/mot_198182__591-002.pdf"/>
          <p xml:id="i-Emaw6ggPXZSzVTSrBZ2q3n">
            med tågfärjetrafik mellan Landskrona och Köpenhamn baseras på
            en delvis utbyggd Sundshamn. Detta alternativ skulle under en
            sexårsperiod innebära en besparing jämfört med Helsingborg-Köpenhamn
            med inte mindre än 217 milj. kr., dvs. ett belopp motsvarande
            hela investeringskostnaden i Landskrona. Bespa- ringen avser lägre
            investerings-, drifts- och kapitalkostnader, men innefattar inte
            kostnader för kommunernas investeringar (färjelägen, klaffar m.
            m.). Även för hamnar och DSB innebär Landskronaalternativet motsvarande
            lägre kostnader. Förutom de för skattebetalarna tungt vägande
            ekonomiska skälen talar även miljöskäl och möjligheterna för framtida
            utbyggnad för Landskrona- alternativet. Landskronaregionens prekära
            arbetsmarknadsläge utgör i sig självt ett starkt argument för
            denna linjesträckning. Avgörande bör dock vara att finna den lösning
            som ger SJ och DSB bästa möjliga lönsamhet och skapar förbindelser
            som tillgodoser näringslivets behov av effektiva och så billiga
            transporter som möjligt. Härvid bör givetvis också beaktas de
            miljömässiga frågor som kan anmäla sig. Dessa måste få en sådan
            lösning att berörda kommuner och dess invånare känner sig tillfreds
            med de förslag som tas fram. För att nå de objektiva slutsatser
            som vi alla har rätt att kräva bör också den av Landskrona kommun
            gjorda utredningen som här åberopas bli genomlyst av den inom
            SJ pågående utredningen. Åberopande det ovan anförda hemställs
            att riksdagen i skrivelse till regeringen begär att den av Landskrona
            kommun gjorda utredningen om färjeförbindelse med Dan- mark prövas
            av den inom SJ pågående utredningen om färjeförbindelser.
          </p>
          <p xml:id="i-MTLrcAfV1D3cs91ZkYHGFC" type="date">
            Stockholm den 20 januari 1982
          </p>
          <p xml:id="i-E68vTRWePh6TpJFZHHEWSD" type="signatureBlock">
            HUGO BENGTSSON (s)
          </p>
        </div>
      </div>
    </body>
  </text>
</TEI>
