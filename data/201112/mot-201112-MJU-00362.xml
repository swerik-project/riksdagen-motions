<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00362">
  <teiHeader>
    <fileDesc>
      <titleStmt>
        <title>Lag om märkning av katter</title>
        <author corresp="i-H4Edsjz4cmdv9sJHCLVnfS">av Catharina Bråkenhielm (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lag om märkning av katter</title>
          <idno type="rdwebb">GZ02MJ362</idno>
          <rs type="number">MJ362</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ362/text</ref>
          <ref type="dokument_url_html">http://data.riksdagen.se/dokument/GZ02MJ362</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ362</ref>
          <ref type="doc">http://data.riksdagen.se/fil/C19469E8-AF30-4016-A835-D845CC670860</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BU8bBA2i9mxSejTqKg7Rz1" type="signed"/>
        <correspContext corresp="i-BU8bBA2i9mxSejTqKg7Rz1">
          <note type="signatory" corresp="i-H4Edsjz4cmdv9sJHCLVnfS"/>
        </correspContext>
        <correspAction xml:id="i-G1AWTuxWFN6PtRogq2fPFq" type="numbering">
          <date when="2011-10-10"/>
        </correspAction>
        <correspAction xml:id="i-RGEe8xGVG9N6V15wmxDoUg" type="submission">
          <date when="2011-10-05"/>
        </correspAction>
        <correspAction xml:id="i-GVVAjkFyEVb84Lona39x7H" type="transfer">
          <date when="2011-09-22"/>
        </correspAction>
        <correspAction xml:id="i-CJdrQWtMXJ7jGYu67Gg6G3" type="assigned"/>
        <correspContext corresp="i-CJdrQWtMXJ7jGYu67Gg6G3">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FbcwqiwnzBMPM8yFF6PbM6" type="motBody">
        <div xml:id="i-28YWPpzNKgyeoWxmg77vQQ" type="motProposal" subtype="förslag">
          <head xml:id="i-REFwPr6F2cubiACc1aTaGE">
            Förslag till riksdagsbeslut
          </head>
          <p xml:id="i-BpqAQGvWBDamkdXV3ZX83r">
            Riksdagen tillkännager för regeringen som sin mening vad som
            anförs i motionen om att regeringen bör utreda möjligheten att
            införa en lag om märkning och registrering av katter.
          </p>
        </div>
        <div xml:id="i-6ep86SZfVYMWYRwpQCoSDt" type="motContent">
          <head xml:id="i-A2QAYAoXpUMEvfGgdwn9Wf" type="h1">
            Motivering
          </head>
          <p xml:id="i-AazvuoD4LYjMJvG4raznL8">
            Katten hör tillsammans med hunden till Sveriges vanligaste sällskapsdjur.
            Ändå finns i Sverige idag över 100 000 katter som är övergivna,
            aldrig har haft ett hem eller som på annat sätt far illa. Katten
            har av tradition haft ett lågt ekonomiskt värde, vilket gör att
            den av alltför många behandlas som en slit-och-släng-vara som
            man gör sig av med när man inte längre är intresserad av den.
            Så kallade sommarkatter, katter man skaffar som semesterförströelse
            och som sedan lämnas åt sitt öde när semestern är slut, är djurplågeri
            eftersom en katt inte klarar sig på egen hand. De övergivna katterna
            utsätts otvivelaktigt för ett kraftigt och utdraget lidande och
            går ofta en plågsam död till mötes på grund av svält, obehandlade
            parasitangrepp, infektioner eller skador.
          </p>
          <p xml:id="i-2YcfLZQbnJGAtitcEqwCX5">
            Vi har i Sverige ett antal organisationer som tar hand om övergivna
            eller misshandlade katter. Resurserna för denna verksamhet är
            i huvudsak uppbyggda av gåvomedel och ideell verksamhet. Resurserna
            är därför alltför knappa och täcker inte de stora behov som finns.
            Kattens värde och status måste uppvärderas. Katter har rätt att
            leva ett tryggt och bra liv.
          </p>
          <p xml:id="i-Q7S86WGbyb7kdvYoKro9ZW">
            En långsiktig lösning på problemet är lagstiftning om obligatorisk
            märkning och registrering av alla katter. En bortsprungen eller
            övergiven katt kan då spåras till sin ägare. Vi har svårt att
            tänka oss att släppa ut våra hundar och hästar i hopp om att de
            ska klara sin egen försörjning. Man överger inte ostraffat en
            hund eller häst så att den svälter ihjäl och det finns en lag
            om märkning av hundar. Men tusentals katter överges och lämnas
            åt sitt öde varje år. Då bör det i konsekvensens namn även finnas
            en lag om märkning av katter.
          </p>
          <p xml:id="i-NYjYe8SshCMRMsq9JnC2R5">
            När den nuvarande regeringen behandlade propositionen om lagen
            om registrering av hundar och katter lyftes frågan om märkning
            och registrering av katter helt sonika bort ur propositionen.
            Det visar att man inte alls har uppfattat problemet med övergivna
            eller bortsprungna katter, trots att det helt klart står i strid
            med djurskyddslagen att utsätta ett djur för lidande. Att överge
            sin katt och låta den försörja sig och skaffa skydd på egen hand
            är alltså ett brott mot lagen, och ägaren kan rent teoretiskt
            ställas till rättsligt ansvar för att ha brustit i sin vård av
            och omsorg om katten. I de allra flesta fall kan man dock inte
            ställa ägaren till svars eftersom man inte vet vem det är. Det
            är alltså idag lätt att utan påföljd överge sin katt. Detta är
            en stor och allvarlig brist i vårt rättssamhälle.
          </p>
          <p xml:id="i-6M2bhdhK7RadugeUSk4mZX">
            Det är en stor brist att ett välfärdsland som Sverige inte har
            en tillräcklig lagstiftning för ett av våra vanligaste husdjur.
            Därför bör regeringen utreda möjligheten att införa en lag om
            märkning och registrering av katter.
          </p>
        </div>
        <div xml:id="i-XimWMJG1nDwcCrF18S4qZm" type="motSignatures">
          <list xml:id="i-LiPRB3CpdYxz6YR1GZrffb">
            <item xml:id="i-9hbDMshycFhmm2wwvgEKF2" who="i-H4Edsjz4cmdv9sJHCLVnfS">
              Catharina Bråkenhielm (S)
            </item>
          </list>
        </div>
      </div>
    </body>
  </text>
</TEI>
