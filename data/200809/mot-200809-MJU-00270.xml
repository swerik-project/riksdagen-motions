<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00270">
  <teiHeader>
    <fileDesc>
      <titleStmt>
        <title>Läkemedels påverkan på miljön</title>
        <author corresp="i-Ev6Dx3pWj2WT32VGQpabaz i-BiMpWamDCrtYZ5cYZ97cjT">av Finn Bengtsson och Malin Löfsjögård (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedels påverkan på miljön</title>
          <idno type="rdwebb">GW02MJ270</idno>
          <rs type="number">MJ270</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ270/text</ref>
          <ref type="dokument_url_html">http://data.riksdagen.se/dokument/GW02MJ270</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ270</ref>
          <ref type="doc">http://data.riksdagen.se/fil/83050B4C-B780-4501-B7AC-EB6FC1C21B3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BiMpWamDCrtYZ5cYZ97cjT</idno>
            <name>Malin Löfsjögård</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RbQRmRqimSUrxZNFC1yqTS" type="signed"/>
        <correspContext corresp="i-RbQRmRqimSUrxZNFC1yqTS">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BiMpWamDCrtYZ5cYZ97cjT"/>
        </correspContext>
        <correspAction xml:id="i-Wm5HJBNgj4h462Dk6eWTGq" type="numbering">
          <date when="2008-10-06"/>
        </correspAction>
        <correspAction xml:id="i-LzRGNmW7Ko5SpgL6n9Dkrj" type="submission">
          <date when="2008-10-02"/>
        </correspAction>
        <correspAction xml:id="i-VDvvFLiwSPFKJM2ZoE67fm" type="transfer">
          <date when="2008-10-02"/>
        </correspAction>
        <correspAction xml:id="i-9HBwTThJqgmhs1YMcEkdrT" type="assigned"/>
        <correspContext corresp="i-9HBwTThJqgmhs1YMcEkdrT">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JjBdrmUZnBh6Ps7SZP3oAL" type="motBody">
        <div xml:id="i-XJr9qFfedGwQrRSRGzSQTo" type="motProposal" subtype="förslag">
          <head xml:id="i-FXyjxb8ZVNWuLGTYMtoo7R">
            Förslag till riksdagsbeslut
          </head>
          <p xml:id="i-XwA2EUjqaojvvyHv7sBCp6">
            Riksdagen tillkännager för regeringen som sin mening vad som
            anförs i motionen om en översyn av läkemedels påverkan på miljön.
          </p>
        </div>
        <div xml:id="i-JoFdbcVqxkoE63TRjph8bB" type="motContent">
          <head xml:id="i-NtiG4szuk8hQTobQpqwTWv" type="h1">
            Bakgrund
          </head>
          <p xml:id="i-UkiGxrUtsNwkjGziDfmzLu">
            Xenobiotika är beteckningen på alla kroppsfrämmande ämnen, vanligtvis
            i betydelsen läkemedel , men hit hör också andra främmande ämnen
            i vår miljö såsom primära droger och rena gifter som egentligen
            inte bör exponeras för människokroppen. Enligt vissa definitioner
            kan även onormalt höga koncent rationer av substanser räknas till
            xenobiotika. Det senare gäller exempelvis för normala kroppshormoner
            som tillförs så att deras halter är ofysiologiskt höga.
          </p>
          <p xml:id="i-RFzwkfqXZvWmBsp11ZWUYs">
            Däggdjur, inklusive människan, eliminerar xenobiotika via olika
            vägar, framförallt via avföringen och urinen. Många substanser
            genomgår emellertid en omfattande biotransformation före utsöndring.
            Detta innebär att olika enzymsystem i bland annat levern och tarmsystemet
            modifierar ämnet för att göra det mer vattenlösligt. Det viktigaste
            enzymsystemet för att biotransformera xenobiotika är cytokrom
            P450 (CYP) där människan har runt 60 olika CYP-gener, medan vissa
            gnagare har över 120. Det finns en stor variation bland olika
            individer i uppsättningen av CYP-gener, vilket medför att olika
            individer har olika förmåga att hantera kroppsfrämmande ämnen,
            inklusive läkemedel.
          </p>
          <p xml:id="i-DuPArPktwfBbpMd4jzB57F">
            Ett ämne som inte på normalt sätt biotransformeras i kroppen
            kommer att efter utsöndring och överfört i vattnet inte att kunna
            brytas ner där. Inte heller kan flertalet vattenlevande djur och
            växter bryta ner sådana substanser, då någon motsvarighet till
            landlevande djurs CYP-system vanligen saknas. Xenobiotika innebär
            under sådana förutsättningar inte sällan ett potentiellt stort,
            ackumulerande och därmed växande miljöproblem. I Sverige används
            idag cirka 1 200 läkemedelssubstanser och betydligt fler läkemedel
            som kan bidra till detta problem, och runt om i världen används
            uppskattningsvis runt 3 000 sådana substanser.
          </p>
          <p xml:id="i-WZ8NsQxkTMWLeRotxncY2q">
            I exempelvis vattenverken i Stockholm fann man under 2007 rester
            av bland annat de smärtstillande substanserna ibuprofen och naproxen,
            blodtrycksmedlet metroprolol samt ett vanligt använt antidepressivt
            läkemedel, citalopram. Det smärtstillande propoxyfen återfanns
            i aborrlever med koncentrationer som var 100 och 500 högre än
            det omgivande vattnet. Eftersom det ännu inte finns analysmetoder
            för alla typer av läkemedelsrester finns det skäl att tro att
            listan på läkemedel i vatten och fisk kan göras långa.
          </p>
          <p xml:id="i-UKBoxYh1Qz8PgRixzcPm9g">
            Koncentrationerna av läkemedelsrester i dricksvattnet är låga.
            Vi får emellertid i oss en blandning av olika läkemedel, blandade
            med andra kemikalier, från det vi blir till i moderlivet till
            dess vi dör. Det kan finnas samverkande effekter mellan de olika
            substanserna som förstärker deras bieffekter. Ackumulation i levande
            organismer kan också leda till anrikning högre upp i näringskedjan,
            till exempel hos fisk som vi äter. Läkemedelsrester i kombination
            med andra kemikalier i dricksvattnet kan påverka människa, djur
            och natur. Särskilt känsliga för all kemisk påverkan är små barn.
            Några tänkbara risker för människan är antibiotikaresistens, hormonella
            effekter och allergiska reaktioner. Vattenlevande djur nedströms
            reningsverk kan få allvarliga störningar i hormonella system på
            grund av läkemedelshormonell terapi som lämnar människokroppen
            i oförändrad form. Exempelvis har fiskar påvisats sterila på grund
            av de stora mängderna östrogen från p-piller.
          </p>
          <p xml:id="i-L99cczHbkCkoQkyx5NLCL5">
            Därtill spolas fortfarande läkemedel inte sällan direkt ner i
            toaletten och läkemedel som slängs i soporna riskerar att hamna
            i yt- eller grundvatten. De reningsverk vi har idag kan bara marginellt
            ta hand om läkemedlen. Kunskapsläget är dock under uppbyggnad
            både i Sverige och internationellt. Mist ra, Stiftelsen för miljöstrategisk
            forskning, har tagit initiativ till forskningscentrat Mistra Pharma
            en av världens största satsningar för läkemedel och miljö.
          </p>
          <p xml:id="i-Tu7x5j5nKeMqskEaRJJntn">
            Stockholm Vatten låter utveckla analysmetoder för 80 av våra
            1 200 substanser. Tillsammans med vidareutvecklingen av läkemedelsanalysmetoderna
            vid exempelvis sjukhusen, Läkemedelsverket och läkemedelsföretagen
            kan effekterna av olika reningsmetoder studeras i större omfattning
            via några utvalda fiskarter, kräftdjur, alger och bakterier. Reningsmetoderna
            är både kostsamma och energikrävande. Rening av Stockholmsvattnet
            för att få bort läkemedelsrester kan kosta uppemot 1 300 kronor
            per stockholmare och år. Det är därför viktigt att satsa resurser
            på att minska problemet vid källan. Genom att använda våra kunskaper
            inom både hälso- och sjukvården och miljöområdet kan vi undvika
            att vårt dricksvatten förblir en cocktail med läkemedel.
          </p>
          <p xml:id="i-EZWFaSfAYmfdnebaTn87Ns">
            Ett annat angreppssätt är därför att arbeta uppströms, det vill
            säga att minska mängden läkemedel som kommer in i reningsverken.
            Vi behöver ett förebyggande förhållningssätt i hela samhället
            där vi blir mer varsamma och ser över läkemedelsanvändningen.
            Läkemedel ska inte skrivas ut eller tas i onödan, de läkemedel
            som förskrivs ska ha så liten påverkan på miljön som möjligt,
            och överblivna eller kasserade läkemedel ska tas omhand på ett
            säkert sätt.
          </p>
          <p xml:id="i-U5XpZ4G8jdoNqUBUNGBcmx">
            Ett miljöklassificeringssystem har utvecklats i samverkan mellan
            Läke­medelsindustriföreningen (LIF), Läkemedelsverket, Apoteket
            AB, Sveriges Kommuner och Landsting samt Stockholms läns landsting.
            Hälften av läkemedlen på den svenska marknaden är idag klassificerade.
            Först 2010 räknar man med att alla läkemedel är bedömda. De regionala
            läkemedelskommittéerna kan väga in miljöeffekter i sina rekommendationer
            till förskrivarna, det vill säga läkare, barnmorskor och sjuksköterskor.
            I detta arbete för att optimera läkemedelsanvändningen ingår naturligt
            även en vidareutveckling av icke-farmakologiska metoder inom hälso-
            och sjukvården, som ersättning för eller komplement till läkemedelsbehandling
            där så är möjligt. Överanvändning av antibiotika och antibiotikaresistens
            är i detta sammanhang ett särskilt allvarligt, omfattande och
            ökande problem med stor aktualitet för dagen. Det är här viktigt
            att se över både ersättnings- och uppföljningssystem och informationen
            till allmänheten så att antibiotikaförskrivningen hålls på en
            rimlig nivå.
          </p>
          <head xml:id="i-HAm7Cb2b9j9m4o8brQ177M" type="h1">
            Förslag
          </head>
          <p xml:id="i-77nVaSBegD2yHgdJtVreSu">
            Med anledning av det ovan anförda vill vi ändå först betona att
            läkemedel alltid ska ges till människor som verkligen är i behov
            av dem, och att ta fram nya läkemedel för svåra sjukdomstillstånd
            är en viktig uppgift för samhället.
          </p>
          <p xml:id="i-8R8rTbsqAMuTfvmMC3eLLk">
            Men samtidigt behöver vi sannolikt öka våra miljökrav på läkemedlen
            och använda dem på sådant sätt att vi kan minimera att de oönskat
            kommer till skada i vår omgivande miljö av primärt två skäl. Dels
            är problemets dignitet inte fullt ut klarlagt idag och trots de
            exempel som redan finns är det väldigt många andra xenobiotika
            som inte är utredda men som bevisligen finns i vår omgivning idag.
            Dels kan det inte uteslutas att det därför relativt snart kan
            komma att krävas åtgärder i miljölagstiftningen för att motverka
            effekterna om en skadlig trend för miljön på sikt uppenbaras i
            den pågående kartläggningen av problemet.
          </p>
          <p xml:id="i-6pMxNSSWiob2zWNeL5GaeN">
            Att förlita sig på att ideella eller regionala ansatser är bäst
            lämpade för att ta det övergripande ansvaret som leder till att
            ovanstående frågeställningar löses rimligt snabbt ur ett nationellt
            perspektiv tror vi inte på. Vi vill därför att regeringen skyndsamt
            tar initiativ till en översyn av ofördelaktiga miljöeffekter av
            xenobiotika. Vi vill vidare att man i samband med en sådan översyn,
            när resultatet föreligger, tar ställning till i vad mån och i
            så fall hur miljö- eller annan relevant lagstiftning bör förändras
            i syfte att ge stöd för att de skadliga effekterna av xenobiotika
            på miljön kan minska. Dessa förslag vill vi att riksdagen ger
            regeringen tillkänna.
          </p>
        </div>
        <div xml:id="i-E54HR7DerYGL14cNr1d4Wv" type="motSignatures">
          <list xml:id="i-7nK3srHFRdUW6iXMkbPHBr">
            <item xml:id="i-Lja26nKDrfZu69KsMaur5p" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-Gf2CxKgcmvAgs2TxrjxqxX" who="i-BiMpWamDCrtYZ5cYZ97cjT">
              Malin Löfsjögård (m)
            </item>
          </list>
        </div>
      </div>
    </body>
  </text>
</TEI>
