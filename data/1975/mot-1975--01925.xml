<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01925">
  <teiHeader>
    <fileDesc>
      <titleStmt>
        <title>med anledning av propositionen 1975:20 om den statliga kulturpolitiken</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975:20 om den statliga kulturpolitiken</title>
          <idno type="rdwebb">FY021925</idno>
          <rs type="number">1925</rs>
          <ref type="dokument_url_text">http://data.riksdagen.se/dokument/FY021925/text</ref>
          <ref type="dokument_url_html">http://data.riksdagen.se/dokument/FY021925</ref>
          <ref type="dokumentstatus_url_xml">http://data.riksdagen.se/dokumentstatus/FY021925</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>LH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8k2z8CWxHY8NjyCQGomH4S" type="signed"/>
        <correspContext corresp="i-8k2z8CWxHY8NjyCQGomH4S">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-TS1cfMCbC2M6YMwsFAgdXD"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="r-0"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-QW3U8q9gqCreU8hvXKjp44"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1925/mot_1975__1925-001.pdf"/>
      <fw xml:id="i-4K62Uanetd1hH5A8Y4qwnF">
        Mot. 1975:1925 2
      </fw>
      <div xml:id="i-KGZhWwy3GjyDkuFuZ5Vyht" type="motHeader">
        <div xml:id="i-CHSDaqkgHJyWBg8oPuve5" type="motTitle"/>
        <div xml:id="i-LNPLy4HnWMrHjWCrn3ExVk" type="motSubmissionInfo"/>
      </div>
      <div xml:id="i-WzJ8HxrXrWQH3fJL1wQVzL" type="motBody">
        <div xml:id="i-CCFLHTmNZdqBxUQc8UqYtb">
          <p xml:id="i-FGgkAwhaJfqoAuerP9AqRg">
            Motion nr 1925 Mot. 1975:1925
          </p>
          <p xml:id="i-BPwr2xy4qFiHgbTVF9Wu5G">
            Nr 1925
          </p>
          <p xml:id="i-LwHd8r6T9Ms54B2Bj12TaR">
            av herr Bohman m. fl. med anledning av propositionen 1975:20
            om den statliga kulturpo-
          </p>
          <p xml:id="i-VGPKKo9NAFMDqQkDod5p69">
            litiken 2.
          </p>
          <p xml:id="i-U5Q3TQGoJitUdYnFBafdkH">
            Årets proposition om den statliga kulturpolitiken skall ses som
            ett full- följande av 1974 års proposition och riksdagsbeslut.
            I fjol var det huvud- sakligen de principiella frågorna som stod
            i centrum för intresset, medan de konkreta åtgärderna var av relativt
            begränsad art. Årets proposition ägnas tre huvudsektorer: litteratur,
            film samt riksantikvarieämbetet. I vår motion i anledning av föregående
            års kulturproposition, 1974:1701, framförde vi kritik mot väsentliga
            delar av utbildningsministerns resone- mang. Kritiken gällde framför
            allt den ensidiga synen och de många gånger alltför svepande generaliseringarna
            rörande svenskt kulturliv, vidare det ofta alltför bristande intresset
            att lyssna till remissinstanserna och slutligen den stora disproportionen
            mellan de storslagna resonemangen och de konkreta förslagen. Moderata
            samlingspartiet har under en lång följd av år, bl. a. i riksdagen,
            hävdat att en av de mest angelägna och brådskande kulturpolitiska
            åtgär- derna måste vara att lösa frågan om de yrkesmässiga kulturskaparnas
            ar- betsvillkor. Denna fråga är ännu inte löst. Vi vill, liksom
            vi gjorde förra året, erinra om att redan år 1968 vid inrättandet
            av det s. k. kulturrådet förslag rörande kulturarbetarersättning
            förutsattes bli framlagda inom en treårsperiod. Det synes nu osäkert
            om sådana åtgärder från statsmakternas sida kan komma att vidtagas
            ens inom ett decennium, räknat från 1968. Detta förhållande är
            icke ägnat att inge förtroende för vare sig kulturrådet eller
            dem som inom regeringen svarar för kulturpolitiken. Det är ännu
            för tidigt att bedöma effekterna av fjolårets kulturpolitiska
            beslut. Det mest iögonenfallande resultatet har varit att ett
            ”statens kul- turråd” inrättats. De farhågor vi uttryckte för
            att rådet inte skulle komma att bli tillräckligt allsidigt sammansatt
            har bekräftats. Vi har tidigare även varnat för att alltför stora
            befogenheter för ett centralt organ såsom statens kulturråd kan
            leda till en allt annat än önskvärd centralisering inom kul- turpolitiken
            och —- än värre — kulturen. Årets proposition visar att även denna
            varning varit befogad. Vid 1974 års riksdag antogs ett antal mål
            för den statliga kulturpolitiken. I samband därmed föreslog vi
            att kulturpolitiken därutöver skulle ges föl- jande övergripande
            mål: ”Kulturpolitiken skall syfta till att ge människorna möjlighet
            att delta i ett kulturliv präglat av kvalitet, frihet och mångfald.”
            Tyvärr avslog riksdagen vårt förslag. Att en sådan allmän målsättning
            hade
          </p>
          <p xml:id="i-XquMFz2u9G8agLWihM9wWw">
            1 Riksdagen 1975. 3 saml. Nr 1925
          </p>
          <pb facs="riksdagen-motions-pdf/data/1975/mot_1975__1925/mot_1975__1925-002.pdf"/>
          <p xml:id="i-BzzwNNseWCmBV8ZxtVheUa">
            varit önskvärd visar sig nu, då flera av de förslag som framläggs
            i propo- sitionen 1975:20 — framför allt i fråga om litteraturstödet
            — står i uppenbar strid med frihetskravet, på sikt även motverkar
            mångfalden samt är av ringa eller intet värde för kvaliteten.
            Även på en annan punkt hävdade vi i föregående års motion en avvikande
            mening beträffande målsättningen för den statliga kulturpolitiken,
            nämligen i fråga om det delmål utbildningsministern föreslog med
            följande lydelse: ”Kulturpolitiken skall motverka kommersialismens
            negativa verkningar inom kulturområdet.” Vi framhöll att det självfallet
            är värdefullt att ”ne- gativa verkningar” kan motverkas, varifrån
            de än härrör. Men vi fann, med hänsyn till departementschefens
            ensidiga beskrivning, att en precisering var nödvändig. Vi ansåg
            oss inte kunna instämma i ett avståndstagande från snart sagt
            all enskild verksamhet inom kulturområdet. De negativa följder
            av kommersialism som samhället har anledning att motverka består
            — fram- höll vi — i risken för att utbudet blir ensidigt. En sådan
            ensidighet kan emellertid bli resultat inte bara av enskild utan
            också av samhällelig mo- nopolställning inom en viss sektor. Även
            kultursektorn tjänar på konkurrens, som erbjuder ökad valfrihet
            åt människorna. Vi föreslog därför att det ak- tuella delmålet
            skulle ges följande lydelse: ”Kulturpolitiken skall motverka de
            negativa verkningar inom kulturområdet som kan orsakas av ohämmad
            kommersialism samt enskild eller samhällelig monopolställning.”
            Det visar sig nu att utbildningsministern tycks vara benägen att
            ge det delmål som han själv föreslagit och riksdagen antagit just
            den tolkning vi förvarnat för. Det förefaller mera vara ”kommersialismen”
            inom kul- tursektorn, dvs. privat företagsamhet, marknadsekonomi
            och utnyttjande av prismekanismen, som departementschefen vill
            motverka än ”kommer- sialismens negativa verkningar”. Flera av
            de förslag som nu framläggs kan få till följd att de privata företagen
            inom t. ex. förlagsbranschen, filmpro- duktionen och filmdistributionen
            blir alltmer hänvisade till en ofta under- målig men lönsam verksamhet,
            varigenom underlaget stärks för skallet på den privata företagsamheten
            för ”bristande kulturellt ansvar” o.d.
          </p>
          <p xml:id="i-VgWZYLTJeRxQkFynXPoPrk">
            Litteraturstöd
          </p>
          <p xml:id="i-Wn7xWqMf7GxcBK6qsk5wHy">
            När det gäller att stödja litteraturen blir det främst tre sektorer
            som kan komma i åtanke, nämligen produktion, distribution och
            läsfrämjande åt- gärder i vid mening, framför allt satsningar
            på biblioteken. Endast två av dessa sektorer tas upp i propositionen.
            I fråga om distributionen, som ägnats stor uppmärksamhet av litteraturutredningen,
            framläggs inga förslag. Vi finner detta anmärkningsvärt. Kvalitetsbokhandeln
            har en viktig funktion i det svenska kulturlivet. Vi har i vårt
            land under lång tid haft ett väl utbrett nät av välsorterade boklådor,
            som kunnat erbjuda allmänheten en fullgod service. På senare år
            har emel- lertid en oroväckande utveckling kunnat skönjas. Lönsamheten
            i bokhan-
          </p>
          <pb facs="riksdagen-motions-pdf/data/1975/mot_1975__1925/mot_1975__1925-003.pdf"/>
          <fw xml:id="i-QBFiXESG5SmumUp7dPbbmd">
            Mot. 1975:1925 3
          </fw>
          <p xml:id="i-skeUeowuEPomr8xdpwcSA">
            deln har gått ned kraftigt framför allt som en följd av att undantaget
            från bruttoprisförbudet avskaffades 1970 samt av kommunernas ändrade
            inköps- politik. Om denna utveckling får fortgå, föreligger uppenbara
            risker för att sortimentet i boklådorna av ekonomiska skäl måste
            drastiskt inskränkas. På sikt finns det anledning befara att fullsorterade
            boklådor med anskaff- ningsservice, dvs. s.k. A-boklådor, kommer
            att finnas enbart i universi- tetsstäder. Övriga tvingas koncentrera
            sig till ett utbud av lönsamma bok- titlar. När utbildningsministern
            i sin proposition, till skillnad från littera- turutredningen,
            försummar detta problem, handlar han i strid med sin egen målsättning
            att ”motverka kommersialismens negativa verkningar”. Riks- dagen
            bör därför enligt vår mening kräva stödåtgärder ägnade att motverka
            den s. k. bokhandelskrisen. Vi kommer i det följande att framlägga
            förslag om detta. Den litteratur som kan komma i fråga för statligt
            produktionsstöd har av utbildningsministern uppdelats i sex grupper:
            ny svensk skönlitteratur, skönlitteratur i översättning, klassiker,
            facklitteratur, barn- och ungdoms- litteratur samt uppslagsverk.
            I fråga om den sista gruppen framläggs inget förslag i avvaktan
            på fortsatt utredning. Bakgrunden till att ett produktionsstöd
            till litteraturen aktualiserats är de starkt ökade kostnaderna
            i branschen. Detta leder till att böckerna måste åsättas ett pris
            som är så högt att det i många fall har en starkt negativ effekt
            på efterfrågan. För att citera propositionen: ”Böcker upplevs
            i all- mänhet som dyra.” Det betyder att de enskilda människorna
            anser att de kan använda sina pengar på ett bättre sätt än att
            köpa böcker till nuvarande priser. Den minskade efterfrågan leder
            till att producenterna måste iaktta en större restriktivitet vid
            beslut om utgivning. Sedan länge har de stora förlagen låtit de
            lönsamma boktitlarna finansiera förlusterna på mindre lön- samma,
            vilka således åsätts ett subventionerat pris. Men kostnadsspiralen
            minskar successivt möjligheterna till dylika åtgärder. De mindre
            och me- delstora förlagens rörelsefrihet är ännu mindre. Den långsiktiga
            effekten av denna utveckling blir att antalet årligen utgivna
            boktitlar minskar. Det är att märka att inga förslag hittills
            framförts, som innebär att pro- duktionskostnaderna minskar, endast
            att en del av dessa kostnader på ett eller annat sätt skall bestridas
            av det allmänna, skattebetalarna, i stället för av bokköparna.
            Det är ur kulturpolitisk synvinkel beklagligt att böcker ”upplevs
            som dyra”. Eftersom det tydligen inte går att framställa böcker
            billigare utan endast att förändra sättet för kostnadernas bestridande,
            måste det långsiktiga kulturpolitiska målet vara att söka påverka
            människors inställning till böcker och litteratur. Läslusten bör
            med andra ord stimuleras, så att böcker generellt sett värderas
            högre än för närvarande vid valet mellan olika konsumtions- möjligheter.
            Som vi påvisat i tidigare kulturpolitiska motioner ligger ett
            stort ansvar på förskola, skola, vuxenutbildning och massmedia
            att öka intresset för kultur av god kvalitet. Det finns klara
            belägg för att vår skola
          </p>
          <p xml:id="i-ShxT9B8fHYzWjR9phnHYdi">
            I "Riksdagen 1975. 3 saml. Nr 1925
          </p>
          <pb facs="riksdagen-motions-pdf/data/1975/mot_1975__1925/mot_1975__1925-004.pdf"/>
          <fw xml:id="i-S5vzAwXf971mwr4M5CotB4">
            Mot. 1975:1925 4
          </fw>
          <p xml:id="i-7cdoAqYx9UYVPWTzhyKejq">
            i dag inte på ett tillfredsställande sätt i sin undervisning
            förmår att hos eleverna skapa en grundläggande bekantskap med
            litteraturen och att väcka deras läslust. Detta utgör ett exempel
            på vad vi avsett, när vi i andra sam- manhang talat om behovet
            av att förbättra kvalitén i utbildningen. Vi är emellertid medvetna
            om att situationen nu är sådan att det är omöjligt att avvakta
            att litteraturintresset hos befolkningen skall nå upp till en
            nivå och en allsidighet som gör subventionering i någon form av
            bokutgivning obehövlig. Vi är därför beredda att medverka till
            ett produktionsstöd. Vi kan däremot inte godtaga de förslag utbildningsministern
            framlagt i detta syfte. De är i många stycken illa genomtänkta,
            saknar stöd i utrednings- och remissarbete, motverkar sitt syfte
            och står, genom möjligheterna till statlig styrning och till godtycke,
            i strid med kravet på kulturens frihet. Särskilt vänder vi oss
            emot förslaget om produktionsstöd till ny svensk skönlitteratur.
            Utbildningsministern föreslår ett selektivt system. Statens kulturråd
            skall i efterhand utpeka ett femtiotal boktitlar om året vilkas
            för- läggare skall erhålla ekonomiskt stöd på genomsnittligt tiotusen
            kronor. De urvalskriterier kulturrådet skall gå efter är synnerligen
            vagt angivna. ”Det ankommer på Statens Kulturråd att fördela stödet
            och besluta om formerna för detta.” Utbildningsminister Bertil
            Zachrisson har själv så sent som den 21 sep- tember 1974 starkt
            uttalat sig mot ett selektivt system: ”Nackdelen är en risk för
            betänklig styrning och i sista hand censur. Generella stödformer
            medför inte denna risk ——--.” Det är självklart att ju kraftigare
            selektiviteten är, desto större blir risken. När det blir fråga
            om att statens kulturråd skall utdela stöd till ett så begränsat
            antal som femtio boktitlar, handlar det inte längre om en risk;
            subjektivitet och orättvisor blir ofrånkomliga. Att ett bidragsfördelande
            organ har offentligt ansvar och helt eller delvis parla- mentarisk
            sammansättning innebär inte någon garanti mot godtycke och rent
            partipolitiskt betingade orättvisor. Det visar bl. a. erfarenheterna
            från fördelningen av det statliga tidskriftsstödet. Förslaget
            kan inte heller gagna sitt föregivna syfte, att stimulera bokut-
            givningen. Med ett så litet antal stödda titlar kan inget förlag
            kalkylera med stöd inför aktuella utgivningsbeslut. Inte heller
            kan effekten på pris- sättningen bli särskilt stor. Ett förlag
            strävar naturligt nog efter att verk- samheten som helhet skall
            gå ihop. Detta måste påverka prissättningen av varje boktitel.
            Ett ytterst osäkert stöd för ett fåtal titlar kan inte beräknas
            få någon avgörande inverkan. Tvärtemot vad som antyds i propositionen
            är stödsystemet inte ägnat att gagna de små och medelstora förlagen.
            Osä- kerheten om huruvida stöd över huvud taget kommer att utgå
            är, som redan sagts, alltför stor. De små företagens begränsade
            likviditet kräver dessutom en betydligt snabbare utbetalning av
            medel än vad som enligt propsitionens förslag kan bli möjligt.
            Vi anser således att riksdagen bör avvisa departementschefens
            förslag. I stället bör följande riktlinjer följas vid utformningen
            av ett statligt lit-
          </p>
          <pb facs="riksdagen-motions-pdf/data/1975/mot_1975__1925/mot_1975__1925-005.pdf"/>
          <fw xml:id="i-2sjWNDCLAgETWsZrWXw7T8">
            Mot. 1975:1925 5
          </fw>
          <p xml:id="i-4HyfFZ5qq2nUp9W3sA2NaW">
            teraturstöd. Systemet bör vara generellt. Det är visserligen
            sant att de med ett selektivt system förknippade riskerna blir
            allt mindre ju mer pengar som ställs till förfogande och ju fler
            titlar som kan komma i fråga. Men varje form av juryprövning av
            vilka böcker som skall få stöd innebär ett mått av godtycke och
            subjektivitet. Den s. k. triviallitteraturen bör självfallet inte
            ges stöd, men gränsdragningen mellan denna och kvalitetslitteraturen
            är ingalunda så lätt att göra som man i förstone kan föreställa
            sig. En ”kvalitetsbedömning” verkställd av något granskningsorgan
            kan dessutom leda till att väsentlig experimentlitteratur, vars
            värde först med tiden kommer att inses, hamnar vid sidan av stödet.
            Vi avvisar därför tanken på att statens kulturråd skall få ansvar
            för litteratururvalet och vill inte heller föreslå någon annan
            form av jurybedömning. Enligt vår mening bör största möjliga automatik
            eftersträvas. Boktitlar som uppfyller vissa objektivt fastställbara
            villkor skall erhålla stöd. Vi anser att den konstruktion som
            föreslagits av litteraturutredningen bör prövas i en försöksverksamhet.
            Stöd bör utgå till de titlar som beställts för inköp av minst
            24 olika bibliotek i tillsammans minst 40 exemplar. Detta system
            är generellt och automatiskt. Den rena triviallitteraturen kommer
            inte att bli aktuell för stöd. Stödet kan utbetalas utan dröjsmål
            sedan villkoren väl uppfyllts. I vad gäller frågan om motprestation
            från förlagen föreligger förslag enligt två huvudlinjer. Enligt
            den ena skulle en boktitel för att få stöd åsättas ett pris, som
            nedsätts enligt vissa normer, enligt den andra skulle förlagen
            ställa visst antal gratisexemplar till förfogande. Vi anser att
            tanken på motprestation i form av prisnedsättning är i sig tilltalande.
            Systemet har emellertid betydande brister. Effekten lär nämligen
            bli att förlagen måste göra en bedömning om vad som är mest lönsamt,
            att ha en fri prissättning eller att söka stöd. De kan då förväntas
            komma att avstå från stöd för ett stort antal böcker som säljs
            bra och alltså är populära — vilket som bekant inte innebär att
            de är ”dåliga” böcker. Där- igenom uppstår ett gap i prissättningen
            mellan dyra, populära böcker och ett antal billiga, mera exklusiva
            böcker. Detta kan inte vara ägnat att gagna litteraturstödets
            syften. Inget förslag rörande motprestation i form av pris- nedsättning
            har ännu presenterats som inte medför sådana olägenheter. I vad
            därefter gäller det slags motprestation som litteraturutredningen
            föreslog i form av att ett antal gratisexemplar ställs till förfogande
            för exempelvis folkbibliotek, boklådor och organisationer, kan
            man inte bortse från att ett sådant system måste leda till ett
            relativt stort bortfall i efterfrågan på boken. Även därigenom
            motverkas litteraturstödets yttersta syfte. Enligt vår mening
            bör i stället själva den omständigheten att boken utges betraktas
            som motprestation från förlagens sida. Det är ju stimulans av
            bokutgivning som litteraturstödet har att verka för. Den grundläggande
            mot- prestationen bör emellertid kompletteras med en skyldighet
            att gratis leverera
          </p>
          <pb facs="riksdagen-motions-pdf/data/1975/mot_1975__1925/mot_1975__1925-006.pdf"/>
          <fw xml:id="i-6BDVPFpnJdgMEDmdRXDmro">
            Mot. 1975:1925 6
          </fw>
          <p xml:id="i-9dook5jpbR9Y1ujpbkSnRV">
            ett antal exemplar till boklådorna, ca 300 till de fullsorterade
            boklådorna och ca 150 till s.k. B-bokhandlare. Därigenom ges boken
            en garanterad spridning. Ett visst, i hög grad behövligt stöd
            ges därmed också till bok- handeln. En sådan gratis utdelning
            medför ingen snedvridning av kon- kurrensen. Stödsystemet bör
            ytterligare utbyggas genom att förlagen ålägges garantera viss
            minimiupplaga och viss lagerhållning. Stödet bör utgå enligt arkersättningsprincipen.
            Vi ser inga skäl att särbehandla ny svensk skönlitteratur för
            vuxna. Det system vi förordat bör tillämpas även i fråga om skönlitteratur
            i översättning, barn- och ungdomslitteratur samt klassiker. Enligt
            vår mening finns heller ingen anledning att uppställa en regel
            om att ett förlag inte får uppbära mer än en viss andel av det
            totala stödet. För att ett generellt system skall kunna genomföras
            är det nödvändigt att ställa ett avsevärt större belopp till förfogande
            än vad som föreslagits i propositionen 1975:20. För de fyra områden
            vi här behandlat äskar ut- bildningsministern sammanlagt 4 milj.
            kr. Vi föreslår att det sammanlagda anslaget räknas upp med ytterligare
            7 milj. kr., dvs. till sammanlagt 11 milj. kr. Det är vår övertygelse
            att ett generellt stöd till kvalitetslitteraturen av det slag
            vi här förordat vid sidan av sin utgivningsstimulerande effekt
            kom- mer att leda till en prispress som kommer konsumenterna till
            godo. Vi vill dock understryka att vad som här föreslås är en
            försöksverksamhet, vars resultat måste följas med stor uppmärksamhet.
            Det förslag till produktionsstöd för viss facklitteratur som framläggs
            i propositionen är enligt vår mening av obetydligt värde som utgivnings-
            stimulans. Vi kan knappast finna det styrkt att de 25 titlar som
            skulle komma i fråga för stöd inte skulle ges ut även utan stöd.
            Liksom LO, TCO och Sveriges författarfond anser vi att frågan
            behöver utredas ytter- ligare. För budgetåret 1975/76 behövs därför
            inget anslag för ändamålet. I fråga om de statliga insatserna
            för folkbiblioteken samt andra läsfräm- jande åtgärder ansluter
            vi oss till departementschefens förslag. Självfallet är behoven
            därmed inte täckta. Biblioteksservicen i glesbygden är fortfarande
            klart otillräcklig. Ett påpekande om att ”varje kommun numera
            har ett folkbibliotek” är i och för sig riktigt. Men detta beror
            ju inte på en utbyggnad av folkbiblioteken utan på kommunsammanslagningarna.
            För dem som bor många mil från kommuncentrum är detta faktum till
            ringa glädje, om inte biblioteksservicen genom någorlunda välsorterade
            filialer, bokbussar och be- ställningsverksamhet utsträcks även
            till dem. Av ekonomiska och praktiska skäl måste uppbyggnaden
            dock ske successivt. De förslag som framläggs i propositionen
            möjliggör en början till en sådan upprustning. Vi förutsätter
            att riksdagen genom beslut under de närmast följande åren möjliggör
            en snabb ytterligare utbyggnad av glesbygdernas biblioteksservice.
          </p>
          <pb facs="riksdagen-motions-pdf/data/1975/mot_1975__1925/mot_1975__1925-007.pdf"/>
          <fw xml:id="i-Uy36cMxspHUrr1rKTp713f">
            Mot. 1975:1925 ih
          </fw>
          <p xml:id="i-2SmrDrSTyoMhrmKuZnRSp7">
            Film
          </p>
          <p xml:id="i-ooTVLGXxzw2AhWEE2VMyf">
            Av de många förslag på filmens område som framlagts av filmutredningen
            har departementschefen vidarebefordrat bara ett fåtal till riksdagen.
            I fråga om förhållandet mellan televisionen och filmen hade filmutred-
            ningen föreslagit en förhandlingsuppgörelse mellan Sveriges Radio
            och film- branschen. Remissinstanserna har uttryckt delade meningar
            om detaljerna i detta förslag. Utbildningsministern har inte velat
            låta riksdagen förutsätt- ningslöst ta ställning härtill utan
            har själv tagit initiativ till att ett avtal träffats mellan Sveriges
            Radio och Filminstitutet om inrättande av en ge- mensam fond för
            produktion av film, som skall visas både på biografer och i TV.
            De båda parterna skall liksom staten tillskjuta medel till fonden.
            Avtalet innebär att det av filmutredningen föreslagna samarbetet
            mellan televisionen och filmbranschen inte kommer till stånd.
            Endast de medel som kommer att tillskjutas av Sveriges Radio innebär
            att nytillskott till filmproduktionen som helhet, eftersom de
            medel Filminstitutet tillskjuter ändå skulle ha gått till filmproduktion
            ehuru genom andra fonder. Statens insats består endast i att de
            medel som tidigare utgått till Filminstitutets s. k. H-fond inte
            längre utgår till denna fond utan i stället till den nyinrättade
            fonden. Detta innebär bl.a. att Sveriges Radio får ett synnerligen
            starkt inflytande över filmproduktionen i vårt land, samtidigt
            som utrymmet för filmstöd enligt den mer allsidiga bedömning som
            äger rum i övriga fonders styrelser minskas. Vi finner starkt
            fog för Filmkritikerförbundets uttalande om ”det första fröet
            till ett kommande institut för audivisuella massmedier med en
            starkt centraliserad makt över filmlivet och så gott som obegränsade
            resurser för dess utövande”. Vi kan inte tillstyrka förslaget.
            Frågan bör ytterligare övervägas inom en ny utredning. Under rubriken
            filmvisning föreslår departementschefen bl. a. att bidraget till
            Folkets hus-föreningarnas riksorganisation för försöksverksamhet
            med spridning av kvalitetsfilm skall räknas upp med 175 96 till
            550 000 kr. Det kan enligt vår mening inte vara rimligt att statsmakterna
            ensidigt stöder en enda organisation för detta ändamål. Det är
            ingalunda så att kvalitetsfilm kan handhas endast av Folkets hus-föreningarnas
            Bio Kontrast-verksamhet. De kvalitetsfilmer som visats genom Bio
            Kontrast har för övrigt ofta varit sådana som tidigare med god
            spridning över landet visats via normala di- stributionskanaler.
            Genom det föreslagna ensidiga stödet kan kvalitetsfilm komma att
            bli en angelägenhet endast för Bio Kontrast, medan biografer som
            inte erhållit motsvarande stöd — och sålunda inte kan hålla samma
            subventionerade biljettpris — blir hänvisade till att visa filmer
            med sämre genomsnittskvalitet eller att lägga ned sin verksamhet.
            Härigenom skapas en monopolställning för Folkets hus-biograferna.
            Det hör också till saken att Folkets hus-biograferna vid sidan
            av Bio Kontrast-verksamheten inte alls utmärkt sig för en annorlunda,
            mer kvalitetsmedveten programpolitik än övriga biografer.
          </p>
          <pb facs="riksdagen-motions-pdf/data/1975/mot_1975__1925/mot_1975__1925-008.pdf"/>
          <fw xml:id="i-XWQu6ptR9o1Zi4hA5FX8od">
            Mot. 1975:1925 8
          </fw>
          <p xml:id="i-G1oCNtNZQqcFvBsD2U2Zsu">
            Vi anser därför att bidraget till Bio Kontrast bör utgå med 275
            000 kr. och att de medel som därigenom frigörs, 275 000 kr., ställs
            till Filminstitutets förfogande för försöksverksamhet med spridning
            av kvalitetsfilm via andra biografer än Folkets hus-föreningarnas.
            Vi anser inte att vägande skäl anförts för inrättande av ett särskilt
            barn- filmråd. De uppgifter som föreslås bli anförtrodda detta
            kan i stället med fördel åläggas barnfilmkommittén i samarbete
            med Filminstitutet. Riks- dagen bör göra ett uttalande härom.
          </p>
          <p xml:id="i-3M9V4DFo18JgRTJDHNgGSb">
            Kulturminnesvården
          </p>
          <p xml:id="i-6Hn5TwuaMuvKtedJvCCFbq">
            I fråga om de organisatoriska förändringar som föreslås beträffande
            riks- antikvarieämbetet och Vitterhetsakademien m. m. har vi inte
            funnit an- ledning till annat ställningstagande än departementschefen.
            Beträffande kulturminnesvården vill vi uttrycka vår tillfredsställelse
            över att frågan om den regionala kulturminnesvårdens organisation
            nu utreds och att utbildningsministerns av föregående års riksdag
            underkända förslag inte kommer att förverkligas. Vi vill i detta
            sammanhang erinra om att vi redan förra året särskilt påvisade
            motsättningen mellan å ena sidan den kulturkonservatism som utbildningsministern
            resonemangsvis gav uttryck för i sin proposition och å andra sidan
            hans bristande intresse att vidtaga häremot svarande konkreta
            åtgärder. Det räcker inte att deklarera att den enskilda människan,
            om hon berövas sin anknytning bakåt i tiden, får en tilltagande
            känsla av otrygghet och främlingskap och att ”bevarandet av den
            historiska kontinuiteten i den fysiska kulturmiljön därför måste
            tillmätas grundläggande betydelse för den enskildes känsla av
            trygghet och förankring i tillvaron”. Om man menar allvar med
            sådana uttalanden, måste man också vara beredd att ställa de medel
            till förfogande som erfordras för att uppnå det önskade resultatet.
            Så skedde inte i föregående års proposition och har inte heller
            skett i årets. Med anledning av bl. a. vår partimotion beslöt
            1974 års riksdag att hos Kungl. Maj:t begära en översyn rörande
            medelstilldelningen till vård och bevarande av byggnader och byggnadsmiljöer.
            Detta arbete pågår nu enligt vad som uppges i propositionen. Man
            bör givetvis avvakta resultatet av utredningsarbetet, innan mer
            genomgripande förändringar av den statliga anslagstilldelningen
            för ändamålet genomförs. Det anslag som föreslås utgå till riksantikvarieämbetet
            för vård och underhåll av fornlämningar och kul- turhistoriskt
            värdefulla byggnader är emellertid orimligt lågt. Med hänsyn till
            de mycket stora omedelbara behov som ämbetet påvisat föreslår
            vi att anslaget utgår med 400 000 kr. utöver vad utbildningsministern
            föreslagit eller med sammanlagt 2 560 000 kr.
          </p>
          <pb facs="riksdagen-motions-pdf/data/1975/mot_1975__1925/mot_1975__1925-009.pdf"/>
          <fw xml:id="i-SZpgnKRjMqU9A3ybF6N9qv">
            Mot. 1975:1925
          </fw>
          <p xml:id="i-QqyrvQ2uwHoYXnJvT7kQES">
            Hemställan
          </p>
          <p xml:id="i-MHrq2hGqt7uC6NDj6NQMfy">
            Med hänvisning till ovanstående hemställes att riksdagen beslutar
          </p>
          <p xml:id="i-TzetuRbq9NbhULxU1tZJ3p">
            att med avslag på regeringens proposition i denna del godkänna
            följande riktlinjer för försöksverksamhet med statligt littera-
            turstöd: a. Litteraturstödet skall utgå till ny svensk skönlitteratur,
            skön- litteratur i översättning, barn- och ungdomslitteratur samt
            klas- siker och utdelas enligt samma principer för alla fyra grupperna.
            b. Det statliga litteraturstödet skall vara generellt och automa-
            tiskt verkande. c. Stöd skall utgå till de boktitlar i ovannämnda
            grupper som beställts för inköp av minst 24 olika bibliotek i
            tillsammans minst 40 exemplar. d. Förlagens motprestation skall
            bestå i att ett gratisexemplar tillställs varje A- och B-bokhandel
            samt att titeln trycks i viss minimiupplaga och att viss tids
            lagerhållning garanteras. e. Stödet skall utgå enligt arkersättningsprincipen.
            f. Ingen restriktion skall gälla för hur stor andel av det totala
            stödet som kan utgå till ett förlag. g. För statligt litteraturstöd
            för dessa fyra grupper skall för budgetåret 1975/76 beräknas ett
            statligt anslag om 11 000 000 kr. h. För försöksverksamheten med
            statligt litteraturstöd skall även i övrigt gälla de riktlinjer
            som angivits i denna motion. att anslå för stöd av facklitteratur
            för budgetåret 1975/76 äskade 400 000 kr. samt hos regeringen
            anhålla om ytterligare utred- ning av frågan om statligt litteraturstöd
            till viss facklitteratur, att till Bidrag till vissa ändamål inom
            statens kulturråds ansvars- område för budgetåret 1975/76 under
            åttonde nuvudtiteln an- visa ett reservationsanslag av 25 260
            000 kr., att hos regeringen som sin mening ge till känna att statsmakter-
            na inte bör medverka till den organisation och den fondbildning
            för gemensamt filmproduktionsstöd, varom Sveriges Radio och Filminstitutet
            träffat avtal, att hos regeringen anhålla om fortsatt utredning
            rörande för- hållandet mellan filmområdet och televisionen, syftande
            till en vidare bas för samarbetet och en mindre utpräglad makt-
            ställning för Sveriges Radio inom filmområdet än vad som föreslås
            i propositionen, att hos regeringen begära att under anslaget
            Filmstöd 4,5 milj. kr. skall beräknas för bidrag till den s.k.
            H-fonden, att hos regeringen som sin mening ge till känna att
            ett särskilt barnfilmråd inte bör inrättas, utan att dettas tilltänkta
            uppgifter
          </p>
          <pb facs="riksdagen-motions-pdf/data/1975/mot_1975__1925/mot_1975__1925-010.pdf"/>
          <fw xml:id="i-mRAX6vvMfXP2MWZQByBEy">
            Mot. 1975:1925 10
          </fw>
          <p xml:id="i-UFD9zgdvVTupA6QzEtCvWT">
            i stället bör åläggas barnfilmkommittén och Filminstitutet i
            samarbete, . att hos regeringen begära att under anslaget Bidrag
            till särskilda kulturändamål skall beräknas 275 000 kr. för Folkets
            hus-före- ningarnas riksorganisation för försöksverksamhet med
            sprid- ning av kvalitetsfilm och 275 000 kr. för Filminstitutet
            för för- söksverksamhet med spridning av kvalitetsfilm via andra
            bio- grafer än Folkets hus-föreningarnas, . att till Riksantikvarieämbetet:
            Vård och underhåll av fornlämning- ar och kulturhistoriskt värdefulla
            byggnader för budgetåret 1975/76 under åttonde huvudtiteln anvisa
            ett reservationsan- slag av 2 560 000 kr.
          </p>
          <p xml:id="i-QCq1X2SiVuiyEciLtLKYgd" type="date">
            Stockholm den 1 april 1975
          </p>
          <div xml:id="i-3qyy8z2xZjwbQfEcbFAXZz" type="signatureBlock">
            <p xml:id="i-DdwdsPfb5PbksUUFgnST8K" who="i-LQKP5CDY62YpFZWUbs7QiW" type="signature">
              GÖSTA BOHMAN (m)
            </p>
            <p xml:id="i-ATPB6NaNsDFNmsszoG7R63" who="i-RxkptNoJYi3BWpTneSNTUn" type="signature">
              NILS CARLSHAMRE (m)
            </p>
            <p xml:id="i-Uv5GmBCJR12FnDqVCpL8VH" who="i-TS1cfMCbC2M6YMwsFAgdXD" type="signature">
              BRITT MOGÅRD (m)
            </p>
            <p xml:id="i-99xhRXAbLx3etNLXrmmkMA" who="i-XdricRvZKp8jwbwrxEgcha" type="signature">
              ALLAN HERNELIUS (m)
            </p>
            <p xml:id="i-MKMbKZhKSSQLtFMEUJKyLw" who="unknown" type="signature">
              PER PETERSSON (m)
            </p>
            <p xml:id="i-MUmJ97y4fk3pyit7q4XoYM" who="unknown" type="signature">
              i Gäddvik
            </p>
            <p xml:id="i-X31ijRGoukBfwHRgUUiZ7f" who="i-CrKFd8YrUoQVBgUYnwpDY7" type="signature">
              ASTRID KRISTENSSON (m)
            </p>
          </div>
          <p xml:id="i-AvwLGoGtLzMaCEw14GRvb1">
            ERIC KRÖNMARK (m) STAFFAN BURENSTAM LINDER (m) CARL-WILH. LOTHIGIUS
            (m)
          </p>
          <p xml:id="i-JxR5gtkjhjf7AjYvtHeEfo">
            TAGE MAGNUSSON (m) i Borås G. IVAR VIRGIN (m)
          </p>
        </div>
      </div>
    </body>
  </text>
</TEI>
