<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1919--ak--00274">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__274/mot_1919__ak__274-001.pdf"/>
      <div xml:id="i-Nawjqifaxndw5tBDag12hU" type="motHeader">
        <div xml:id="i-DGXYwHijkvcqh8KF1zt91U" type="motTitle"/>
        <div xml:id="i-MWWDPYJDsxuD6M9M1WujpQ" type="motSubmissionInfo"/>
      </div>
      <div xml:id="i-RSavVfizdq4j1XFs4Gjody" type="motBody">
        <div xml:id="i-No4woeJD5LPQ3rB3H9qpwP">
          <p xml:id="i-6hrCkjHKiFhRDAGZLm4Yv4">
            Motioner i Andra kammaren, Nr 274. 1
          </p>
          <p xml:id="i-TgFssedZoJ4Wkndn4UbJdz">
            Nr 274.
          </p>
          <p xml:id="i-K1xVjR8GeAAx35EPZHEFut">
            Av herr Sköld m. fl., om skrivelse till Kungl. Maj:t an- gående
            utredning om organiserandet av insamling och utforskning av den
            svenska allmogekulturen.
          </p>
          <p xml:id="i-MVPKk5i6UM7kmwp3AKm2wE">
            Alltför litet har den svenska historieskrivningen sysslat med
            det svenska folket och dess historia. Man har liksom stirrat sig
            blind på de stora ögonblicken — goda som onda — i nationens liv
            men glömt bort vardagen. Utforskningen av det svenska folkets
            historia har åtnjutit ett mycket ringa intresse. Här liksom på
            andra områden har det funnits stora ansatser — man behöver endast
            nämna några namn: Olaus Magnus, Rudbeck och Linné — men en planmässig
            fortsättning på ansatserna har alltid uteblivit. Det är, som om
            man i allmänhet ännu icke fått blick för vad kännedomen om det
            svenska folkets liv i tider, som flytt, betyder för vårt kulturliv.
            Det är klart, att man inte kan få en verklig bak- grund till de
            historiska händelserna, om man inte vet, hur det agerande folket
            lever och tänker och utifrån vilka motiv det handlar — det är
            en sida av saken. En annan är det befruktande inflytande, den
            gamla allmogekulturen utövar och ännu mera bör utöva på vår tids
            något håll- ningslösa kulturliv. Detta gäller en hel mängd områden
            såsom byggnads- konst, musik, språk och diktning. I våra dagar
            är det kanske för mycket sagt, att det inte finns in- tresse för
            bevarande och vetenskaplig bearbetning av den gamla allmoge- kulturen.
            Tvärtom äro en mängd krafter i arbete härpå. Men det är frivilliga
            krafter, i flesta fall utan inbördes sammanhang. Man saknar en
            enhetlig plan och en genomförd organisation. Och det är därför
            resultaten bli. så ringa. Härtill kommer en på många håll framträdande
            oenighet, man skulle kanske rent ut kunna säga avoghet, som även
            gör sitt till för att förrycka. Det borde därför vara en oavvislig
            plikt för staten att träda fram och länka alla goda. krafter in
            på en planmässig strävan att Bihang till riksdagens protokoll
            1919. 4 saml. 105 häft. (Nr 274.) 1
          </p>
          <pb facs="riksdagen-motions-pdf/data/1919/mot_1919__ak__274/mot_1919__ak__274-002.pdf"/>
          <p xml:id="i-aUuomBFRACgst6tGVDhSH">
            2 Motioner i Andra kammaren, Nr 274.
          </p>
          <p xml:id="i-Bc4tx1bNSF8wYV6V8io11J">
            åt eftervärlden bevara våra förfäders andliga och materiella
            odling så full- ständig som möjligt. Och det är inte tid med att
            tveka och dröja, ty allt det gamla håller på att försvinna. De
            gamla husen rivas, gammalt bohag är utslitet, de gamla spelmännen
            dö och med dem deras låtar, ty grammofonerna äro farliga konkurrenter;
            med de gamla försvinna också hela den skatt av visor, sagor och
            sägner, som förr bodde på folkets läppar. Vi kunna inte ha råd
            att mista allt detta, och därför bör det också göras jätteansträngningar
            för att utnyttja tiden, ett decennium kan- ske, efter vilket allt
            antagligen är förbi. Allmogekulturen omfattar en hel mängd områden,
            som emellertid alla hänga mer eller mindre intimt samman eller
            gripa in i varandra. För att få en överblick kan man lämpligen
            göra följande uppdelning: 1) Bebyggelse och samfundsväsen. Denna
            grupp skulle då omfatta uppkomsten av samhällen, gårdar, byggnader
            och bohag, byarnas orga- nisation och indelning, familje- och
            släktförhållanden, ålderdomliga egen- doms- och rättsförhållanden.
          </p>
          <p xml:id="i-AG1BMkiqy7hJXY6MMYHsM4">
            ) 3) Folktro. 4) Folkdiktning. ) Musik. 6) Dialekter. Insamlingen
            och bearbetandet av dessa ovan uppräknade områden har hittills
            skett så, att 1) och 2) huvudsakligen omhänderhafts av nor- diska
            museet; 4) av folkminnesföreningen i Lund och docenturen i folk-
            minnesforskning vid Lunds universitet; men dessa senare institutioner
            ha även sysslat med 2) och 3) och nordiska museet i hög grad även
            med 3); 6) har omhänderhafts av landsmålsföreningarna i Uppsala
            och Lund, under det 5) mest varit överlämnad åt privatpersoners
            initiativ. Vid dessa institu- tioner ha under årens lopp hopats
            stora samlingar, som emellertid sakna gemensam registratur, där
            de nu ha någon registratur alls; ett förhållande, som i hög grad
            hindrar den vetenskapliga bearbetningen. Men dessutom finnas stora
            samlingar hos privatpersoner, som emellertid till största delen
            undandraga sig närmare kunskap. Staten bör vidtaga åtgärder för
            att bevara vår allmogekultur; denna uppgift kan inte helt överlämnas
            åt det privata initiativets godtycke. Under den korta tid, som
            kan återstå, tills det gamla är borta, måste ett intensivt insamlingsarbete
            sättas i gång, vilket sätter sig som mål att inom alla folklivsområden
            samla allt i varje landsända. Detta mål visar emellertid klart,
            dels att planläggningen måste ske av en enhetlig organisa-
          </p>
          <pb facs="riksdagen-motions-pdf/data/1919/mot_1919__ak__274/mot_1919__ak__274-003.pdf"/>
          <p xml:id="i-T17Bde3HiUHFmJTr6YZkU1">
            Motioner 1 Andra kammaren, Nr 274. 3
          </p>
          <p xml:id="i-FPqYMUhF8s8HAopKuxr4a1">
            tion, som kan överblicka hela fältet, dels att denna insamling
            mäste före- gås av en undersökning och registrering av allt hittills
            insamlat material, för att man skall kunna avgöra, var luckorna
            finnas och var sålunda arbetet skall sättas in, och dels kräves
            naturligtvis, i all synnerhet som detta väldiga insamlingsarbete
            måste utföras inom en begränsad tid, anslag från statens sida.
            Det är nödvändigt, att från regeringens sida så skynd- samt som
            möjligt sättes i gång en allsidig utredning angående organisa-
            tionen av insamling och utforskning av den svenska allmogekulturen.
            Organisationen bör givetvis uppstå 1 anslutning till redan befintliga
            institu- tioner. Utredningen måste även omfatta ordnandet av arkiven
            samt en uppdelning av områdena mellan de olika disciplinerna.
            Givetvis får även statens ekonomiska medverkan 1 organisationen
            inbegripas i utredningen. Med stöd av vad vi sålunda anfört, få
            vi vördsamt anhålla,
          </p>
          <p xml:id="i-RVj3uXaWg7SZ3LXqsPbmFf">
            att riksdagen ville i skrivelse hos Kungl. Maj:t anhålla, att
            Kungl. Maj:t måtte skyndsamt låta verk- ställa en allsidig utredning
            om organiserandet av in- samling och utforskning av den svenska
            allmogekultu- ren i överensstämmelse med i denna motion uppdragna
            riktlinjer.
          </p>
          <p xml:id="i-Foaob1apqnjzb8xC6VmBBz" type="date">
            Stockholm den 27 januari 1919.
          </p>
          <p xml:id="i-VUdde2o9enuANZg5rPNbVU" type="signatureBlock">
            Per Edvin Sköld. 0. H. Walden. Per Henning Sjöblom. KE. Moberger.
            Carl Hederstierna. Axel Rune.
          </p>
          <p xml:id="i-SdiZ4ECFPvBosUSp6xSSUV">
            Helge Bäcklund.
          </p>
          <p xml:id="i-UVdLfBMirKoQDtDUgykaYd">
            I motionens syfte instämma:
          </p>
          <p xml:id="i-Rg93v55yFY8Ybxd59b7Bci">
            Joh. G. Svensson. Johan Jönsson. Henning Leo. Vilh. Carlson.
            Ola Jeppsson. Oscar Ericson. K. ÅA. Andersson, Wilh. Björck.
          </p>
          <p xml:id="i-3DfZu3uABxQPUSuAnDvqHk">
            Fiskebäckskil.
          </p>
        </div>
      </div>
    </body>
  </text>
</TEI>
