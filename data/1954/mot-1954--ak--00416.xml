<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__416/mot_1954__ak__416-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 416. a
          </p>
          <p>
            Nr 416.
          </p>
          <p>
            Av herr Jonsson i Skedsbygd m. fl., om en översyn av statsutgifterna
            i syfte att åstadkomma förenklingar och besparingar i för- valtningen
            m.m.
          </p>
          <p>
            Vårt land har under fredens hägn kunnat glädja sig åt en på många
            områden storartad utveckling. Dess politik har eftersträvat och
            på sam- arbetets grundval även lyckats ernå en betydande grad
            av trygghet och stabilitet. Stora naturrikedomar, varvid särskilt
            må nämnas tillgången på värdefull jord och skog, gruvor och el-kraft,
            utgör härför en bärkraftig grund. Arbetsflit, framsynthet och
            kunnande har också mäktat att föra näringslivet framåt och skapa
            stora produktiva resurser. Förutsättningar har beretts för hög
            kulturell standard och god social omvårdnad. Närings- livets fortsatta
            ändamålsenliga utveckling och vården om vårt värdefulla folkmaterial
            utgör förutsättningar för ett fortsatt framstegsarbete. Ett högt
            utvecklat näringsliv är ömtåligare än ett under mera primitiva
            samhällsförhållanden. De betydelsefulla uppgifter som i det moderna
            sam- hället åvilar staten medför även ofrånkomligen att samhällsmaskineriet
            kompliceras och dess handhavande tager i anspråk ett ökat antal
            krafter. En konsekvens härav är mycket stora utgifter för de många
            i allmän tjänst anställda. Även den sociala omvårdnaden har samtidigt
            som den förbätt- rats blivit mycket kostnadskrävande. Icke blott
            produktionslivets ända- målsenliga utveckling utan även avvägningen
            av kostnaderna mellan olika ändamål kräver därför stor uppmärksamhet.
            Beskattningsproblemet är ur båda dessa synpunkter brännande. Det
            låter sig sägas att näringslivet under ett växande skattetryck
            i hög grad genomfört en förbättrad produktivitet och att skattetrycket
            i likhet med konkurrensen varit sporre till värdefull driftrationalisering.
            Därför kan man emellertid inte bortse från den be- lastning som
            en hög skattebörda utgör samt att problemet i hög grad är en fråga
            om avvägning. En siffermässig belysning av skatteproblemet försvåras
            bland annat av penningvärdets fluktuationer under olika tider
            liksom av den överbalan- sering av budgetens inkomstsida som bland
            annat utav valutavårdande skäl förelagits. Statsutgifterna på
            driftbudgetens huvudtitlar utgjorde 1946/47 3 155 miljoner kronor,
            1948/49 4 643 miljoner kronor, 1950/51 5 449 mil- joner kronor
            och 1952/53 7647 miljoner kronor. För 1954/55 beräknas budgeten
            balansera på cirka 8 500 miljoner kronor. Statsskulden som i juni
            1946 uppgick till 11195 miljoner kronor var vid samma tidpunkt
            1953 uppe i 12.532 miljoner kronor och har sedan dess ylterligare
            vuxit. Statens
          </p>
          <pb facs="riksdagen-motions-pdf/data/1954/mot_1954__ak__416/mot_1954__ak__416-002.pdf"/>
          <p>
            6 Motioner i Andra kammaren, nr 416.
          </p>
          <p>
            investeringar på olika områden har krävt mycket betydande belopp,
            varför stora summor kommit till användning. Penningvärdets förändringar
            påverkar direkt skattetrycket i samma mån som de nominella inkomsterna
            växer utan att medföra reella förbättringar medan skatteskalorna
            vid progressivbeskattningen förblir oförändrade. Här har dock
            1952 års skattereform med förhöjda skattefria ortsavdrag för den
            statliga inkomstbeskattningen och höjd gräns beträffande den skatte-
            fria förmögenheten vid förmögenhetsbeskattning m.m. medfört en
            viss skattelättnad för de bredare befolkningslagren. Detta till
            trots uppfattas skattetrycket inom alla samhällsgrupper som mycket
            tyngande och är det tvivelsutan även. Redan i 1949 års skatteutredning
            har representanter för alla partier i dess betänkande (1951) angående
            den statliga direkta beskattningen en- hälligt understrukit problemets
            allvarliga konsekvenser för den enskilde och för produktionen.
            Till det faktiska tryck, som en hög beskattning ut- gör för de
            produktiva krafterna, kommer de psykologiska verkningarna i form
            av missnöje med det skattesystem som man anser frånhända den enskilde
            en oskälig del av frukten av hans ansträngningar, ett därav alstrat
            ”skattetänkande” osv. Det är till skada för samhället om den enskilde
            av skattetrycket påverkas i riktning att minska sina arbetsansträngningar,
            tvekar att påtaga sig nya arbetsuppgifter eller hämmas i sund
            ekonomisk företagsamhet. Sådana beklagliga tendenser förefinnes,
            men de motverkas i den mån som den enskilde har kännedom om och
            känsla för att staten visserligen tager stora belopp men att dessa
            användes för goda och nödvändiga ända- mål, samt att de anslagna
            penningmedlen handhas på ett klokt och för- ståndigt sätt, med
            omtanke och sparsamhet. De stora utgiftsposterna i statsverkspropositionen,
            som särskilt kan uppmärksammas, avser folkpensionerna, barnbidragen,
            sjuk- och olycks- fallsförsäkringarna samt försvarskostnaderna.
            Beloppen för dessa uppgif- ter representerar en mycket väsentlig
            del av utgiftsstegringen under de se- nare åren. Så uppgick statens
            årsutgifter för folkpensioneringen i början av 1930-talet icke
            ens till 50 miljoner kronor men den avses i årets budget- förslag
            skola kosta 1 350 miljoner kronor. Barnbidragen, som infördes
            för få år sedan, beräknas för 19354 draga en kostnad av 527 miljoner
            kronor. Sjukförsäkringen beslöts förra året, och i år väntas proposition
            om den härmed sammanhängande yrkesskadeförsäkringen. även om kostnaderna
            till betydande del bäres av de försäkrades premier och arbetsgivarbidragen
            är det dock här fråga om mycket väsentliga utgiftsökningar. Samtliga
            dessa reformer är enligt vår uppfattning att hälsa med glädje.
            Utvecklingen har mer och mer gått i den riktningen, att genom
            avtal eller anställningskontrakt tjänstemän och andra anställda,
            icke minst inom
          </p>
          <pb facs="riksdagen-motions-pdf/data/1954/mot_1954__ak__416/mot_1954__ak__416-003.pdf"/>
          <p>
            Motioner i Andra kammaren, nr 416. 7
          </p>
          <p>
            industrier, beretts goda pensions-, sjuk- och olycksfallsförsäkringsförmå-
            ner. Betydande grupper av egna företagare — jordbrukare, hantverkare,
            köpmän, småföretagare osv. — liksom av självständiga arbetare
            m.fl. som söker sin utkomst genom att åtaga sig olika arbetsuppgifter
            delvis av till- fällig natur, har små eller inga utsikter att
            bli tillgodosedda på detta sätt. För alla dessa grupper utgör
            den obligatoriska folkpensionen, sjuk- eller olycksfallsförsäkringen
            en trygghet av stort värde. För de hemmavarande familjemedlemmarna
            utgör en obligatorisk sjuk- eller olycksfallsförsäk- ring ävenledes
            en icke minst på landsbygden länge eftersträvad förmån. Stora
            folkgrupper i bygderna har anledning att i sådana resultat av
            den förda politiken se för bygdefolket värdefulla önskemål realiseras.
            Beträffande försvarskostnaderna har utgiftsökningarna likaledes
            varit betydande. Det kan erinras om att år 1936 en till 148 miljoner
            kronor för- höjd årskostnad för försvaret ansågs så betydande
            att man befarade att den skulle kunna äventyra det sociala framstegsarbetet.
            Sedan dess har som ovan berörts åtskilliga sociala framsteg ernåtts.
            Försvarskostnaderna har emellertid stigit i då oanad omfattning
            och beräknas för 1954/55 skola utgå med 2020 miljoner kronor.
            I samband med statsverkspropositionen har — med hänsyftning på
            det ekonomiska utrikesläget — erinrats om de internationella förhållandena,
            som ”ett känsligt område, där nästan allting kan hända”. Ett sådant
            omdöme har givetvis även avsatt resultat vid be- dömande också
            av huru den försvarspolitiska beredskapen skall avvägas. Återinförandet
            av kategoriklyvningen i fråga om de värnpliktigas utbild- ning
            genom att från utbildning av årskontingenten utesluta 25 000 man
            medför en besparing för ögonblicket för statsverket med 20 miljoner
            kronor. Starka principiella invändningar kan resas häremot, både
            ur effek- tivitets- och rättvisesynpunkt. Erfarenheten från krigstiden
            visar att efter- satt utbildning, visserligen under gynnsamma
            omständigheter, kan senare inhämtas, men kostnaderna härför blir
            då icke mindre. Å andra sidan synes fog förefinnas för uppfattningen
            att på försvarets område, liksom inom andra delar av den statliga
            verksamheten, åtskilligt torde kunna sparas genom rationalisering
            och genom ökad försiktighet och sparsamhet med allmänna medel
            utan att därför effektiviteten behöver eftersättas. Kravet på
            skattesänkningar har ofta och högljutt framförts, men det praktiskt
            realiserbara förslaget för dess genomförande har låtit vänta på
            sig. Härvid kan man helt bortse från uppslagen att nå tillfälliga
            skatte- lättnader genom bokföringsmanipulationer utan preciserat
            underlag och med diskutabelt värde för framtiden. Att skönsmässigt
            minska årsutgiften för avskriften av tilläggslån till bostadsproduktionen
            utan att avvakta i vad mån resultatet till slut kan komma att
            motivera åtgärden, ger intet fast underlag för en skattesänkning.
            Visar sig de reducerade avskriv- ningarna förhastade uppstår till
            och med nya utgifter för täckande av den
          </p>
          <pb facs="riksdagen-motions-pdf/data/1954/mot_1954__ak__416/mot_1954__ak__416-004.pdf"/>
          <p>
            8 Motioner i Andra kammaren, nr 416.
          </p>
          <p>
            risk staten medvetet tar. Däremot framstår det som naturligt
            att, alltefter- som tilläggslånen prövas och i mån som efterskänkande
            av statens fordran icke anses böra ifrågakomma, de avskrivna lånebeloppen
            skall ingå såsom förstärkning vid budgetberäkningen. Erfarenheterna
            från förra årets skattedebatt belyser också till vilka i praktisk
            politik föga värdefulla resultat man kan komma när ett parti från
            sina egna utgångspunkter söker uppgöra ett ensidigt besparingsalternativ
            som går ut över utgifter, som alla andra politiska åsiktsriktningar
            anser erforderliga. Det är även i detta fall fråga mer om lek
            med siffror än om praktiskt värdefulla uppslag, som kan leda till
            skattesänkning. Till sin art är sådana förslag föga skilda från
            de resultat av ett ensamt tänkande som framkommit i det av en
            särskild utredningsman med hjälp av annan fack- expertis utarbetade,
            år 1950 avgivna betänkandet angående översyn av stats- utgifterna
            i syfte att åstadkomma besparingar. De förslag, som den opoli-
            tiske besparingsexperten utarbetade var förvisso många och omfattade
            be- tydande belopp, men resultaten har i praktiken blivit påfallande
            klena. Skattetryckets omfattning gör emellertid frågan alltfort
            brännande, och den kan inte längre förbigås. Enighet synes råda
            om att den nuvarande stat- liga inkomsbeskattningen för närvarande
            nått en sådan omfattning att någon höjning icke kan ifrågakomma
            utan att den tvärtom bör om möjligt nedbringas. Det har i årets
            statsverksproposition föreslagits en höjning av den indirekta
            beskattningen, avsedd att träffa sprit och tobak. Även på detta
            område synes tanken på ytterligare möjligheter till skattehöjningar
            sakna resonans. Statsrådet och chefen för finansdepartementet
            avvisade också be- stämt ett tänkt alternativ enligt vilket inkomstskattens
            sänkning skulle finansieras av den höjda sprit- och tobaksskatten.
            Det förefaller emellertid icke motiverat att därav draga slutsatsen
            att finansministern skulle före- draga en sänkning av exempelvis
            en höjd spritbeskattning före sänkt in- komstskatt. Ett sådant
            bedömande synes även strida mot andra uttalanden i samband med
            statsverkspropositionen av innebörd att motivera förhöjd spritbeskattning
            med att spritpriserna numera i jämförelse med på andra områden
            höjda priser är att betrakta som låga. Däremot synes man kunna
            utgå ifrån att möjlighet föreligger för samför- stånd över partigränserna
            om uppfattningen att under närmaste åren intet reformkrav synes
            föreligga av en angelägenhetsgrad som skulle kunnat mo- tivera
            en skattehöjning. Endast den nu aktuella och mycket omstridda
            frå- gan om bilbeskattningen synes härvid böra undantagas från
            bedömande, så mycket mera som det framlagda utredningsförslaget
            i ärendet icke torde erbjuda något underlag för ett beslut i denna
            fråga. Ett starkt skäl för att särskilt frågan om sänkt inkomstbeskattning
            nu upptages till omprövning sammanhänger med det framförda uppslaget
            om genomförande av ett förenklat taxeringsförfarande medelst summarisk
          </p>
          <pb facs="riksdagen-motions-pdf/data/1954/mot_1954__ak__416/mot_1954__ak__416-005.pdf"/>
          <p>
            Motioner i Andra kammaren, nr 416. 9
          </p>
          <p>
            prövning av vissa löntagargruppers taxering. Det har uttryckligen
            sagts, att genomförande av ett sådant förfarande skulle för vederbörande
            medföra förminskad skattebetalning och ur denna synpunkt vara
            förknippad med minskade intäkter för statsverket. Av 1949 års
            skatteutredning har på goda grunder framhållits att en hög beskattning
            särskilt är ägnad att aktualisera rättvisekravet på ett effektivt
            taxeringsförfarande, som verkligen medför beskattning av alla
            inkomster. Luckor i beskattningsförfarandet leder näm- ligen till
            påtagliga orättvisor beträffande fördelningen av skattetrycket
            och skulle än mera framstå på sådant sätt om reform i sådant syfte
            genomfördes med öppna ögon för konsekvenserna. En utveckling hän
            mot mera summa- risk prövning av taxeringsförfarandet skulle —
            i synnerhet om den avsåges skola tillämpas endast för vissa grupper
            — förutsätta ett lättat skattetryck, som gjorde orättvisan mindre
            kännbar. Som grundval för de gångna årens sociala reformarbete
            har legat uppfatt- ningen om en fortskridande produktionsökning
            som underlag för de steg- rade utgifterna. Detta betraktelsesätt
            har kommit till uttryck i det av 1950 års långtidsutredning år
            1951 framlagda ekonomiska långtidsprogrammet för perioden 1951—1955.
            Även för framtiden kommer givetvis framåtskri- dande på dessa
            områden att erfordra sin del av de förbättrade resurser, som kan
            uppstå. Grundläggande principer för en sådan ekonomisk planering
            synes även böra vara kraven på full sysselsättning, samhällsekonomisk
            ba- lans och fast penningvärde samt att denna stabiliseringspolitik
            genomföres genom generellt verkande medel med undvikande av statliga
            detaljregle- ringar. Läget synes emellertid ge god grund för uppfattningen
            att vid plane- ringen för en kommande tidsperiod måste räknas
            med att en del av sådana resurser som kommer att stå till förfogande
            på grundval av framstegen inom produktionen disponeras för genomförande
            på lång sikt av effektiva skatte- sänkningar. Det bör understrykas,
            att en långsiktig skattesänkningspolitik även kan utgöra ett värdefullt
            bidrag till förbättrade produktionsvillkor och således medverka
            till att förmera samhällets resurser. Men genomförandet av varje
            verklig skattelindring på lång sikt bör enligt vår uppfattning
            oundgängligen vara förenad med och underlättas av en grundlig
            översyn av statslivets olika förvaltningsgrenar och av utgiftspos-
            terna för genomförande av förenklingar och modernt rationaliserade
            arbets- former liksom för realgranskning av utgifterna. Sparsamhet
            med statens medel och rationella praktiska arbetsmetoder, som
            förbilligar statens om- kostnader, är icke minst i nuvarande läge
            ett betydelsefullt krav. Med åberopande av vad som ovan anförts
            hemställes,
          </p>
          <p>
            att riksdagen i skrivelse till Kungl. Maj:t målte göra fram-
            ställning om
          </p>
          <p>
            dels att en utredning under medverkan av representanter
          </p>
          <pb facs="riksdagen-motions-pdf/data/1954/mot_1954__ak__416/mot_1954__ak__416-006.pdf"/>
          <p>
            10
          </p>
          <p>
            Motioner i Andra kammaren, nr 416.
          </p>
          <p>
            för de politiska partierna måtte tillsättas för översyn av stats-
            utgifterna i syfte att åstadkomma förenklingar i förvaltning och
            besparingar, ägnade att främja genomförande av lättna- der i den
            statliga beskattningen, dels att vid ekonomisk långtidsplanering
            för kommande tidsperiod (ev. 1956—1960) även måtte beaktas skattebetalar-
            nas och näringslivets starkt motiverade krav på ett långsiktigt
            genomförande av effektiva skattelättnader.
          </p>
          <p>
            Stockholm den 27 januari 1954.
          </p>
          <p>
            Arvid Jonsson Ivar Johansson J. Onsjö. i Skedsbygd. i Mysinge.
            Axel Rubbestad. Gunnar Ericsson Fridolf Jansson i Näs. i Benestad.
            Per Persson J. W. Pettersson Gustaf Svensson i Norrby. i Norregård.
            i Vä. Gunnar Larsson Rob. L. Jansson
          </p>
          <p>
            i Luttra. i Aspeboda.
          </p>
        </div>
      </div>
    </body>
  </text>
</TEI>
