<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00472">
  <teiHeader>
    <fileDesc>
      <titleStmt>
        <title>Kvävegödsling av skog</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvävegödsling av skog</title>
          <idno type="rdwebb">GW02MJ472</idno>
          <rs type="number">MJ472</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ472/text</ref>
          <ref type="dokument_url_html">http://data.riksdagen.se/dokument/GW02MJ472</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ472</ref>
          <ref type="doc">http://data.riksdagen.se/fil/1B9C606B-B01E-4B81-B99C-E06121E43B44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TMbgSx52KosCg2dKnqQycV" type="signed"/>
        <correspContext corresp="i-TMbgSx52KosCg2dKnqQycV">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-H81PU368zvYgRhLJTcQH41" type="numbering">
          <date when="2008-10-08"/>
        </correspAction>
        <correspAction xml:id="i-XET31T4dGHePVo4jXn65xD" type="submission">
          <date when="2008-10-07"/>
        </correspAction>
        <correspAction xml:id="i-Ji2xLiJZjJJmgxums31CNh" type="transfer">
          <date when="2008-10-06"/>
        </correspAction>
        <correspAction xml:id="i-8BcpcijQttwEZwXxXVzjb4" type="assigned"/>
        <correspContext corresp="i-8BcpcijQttwEZwXxXVzjb4">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-N76DC2kUEWPJ6jHHVPPnLH">
            Sammanfattning
          </head>
          <p xml:id="i-Pn8PahGvr1Zip39QyLV28F">
            Fördelarna med kvävegödsling av skog är väl kända. Träden, mest
            gran och tall, växer mer av kvävet. Virkesvolym och värdet på
            skogen blir högre vid slutavverkning. I denna motion lyfter vi
            inom Miljöpartiet fram skogsgödslingens effekter på övrig biologisk
            mångfald. Vi föreslår, i enlighet med bland annat förslag i Skogforsks
            rapport 2002, mer forskning om de biologiska effekterna av att
            kvävegödsla skogsnaturen. Vi föreslår en försiktighetsprincip
            och ett moratorium för ökad kvävegödsling till dess att ny forskning
            klarlagt läckaget av kväve till vattenområden och kvävets långsiktiga
            effekter på biologisk mångfald i våra normalt kvävefattiga nordiska
            skogsekosystem. Vi lyfter fram behovet av forskning om kvävets
            effekter på naturligt kvävefixerande lavar och mossor samt effekter
            på sammansättningen av mykorrhiza­svampar i skogen.
          </p>
        </div>
        <div type="motProposal" subtype="förslag">
          <head xml:id="i-RkhFSyUcaLrqAb9uDZ5pPg">
            Förslag till riksdagsbeslut
          </head>
          <list style="ol">
            <item xml:id="i-PNT9dK8T8gedXXdJyq1j6A">
              Riksdagen tillkännager för regeringen som sin mening vad som
              anförs i motionen om att ett moratorium införs mot ökad kvävegödsling
              av skog, till dess att långsiktiga biologiska studier visat att
              våra skogars biologiska mångfald och rödlistade arter inte drabbas
              negativt av kvävetillförseln.
            </item>
            <item xml:id="i-BPxTMqyQYgiUPBZQUcvMFW">
              Riksdagen tillkännager för regeringen som sin mening vad som
              anförs i motionen om att skogsgödsling trappas ned och eventuellt
              successivt helt upphör.
            </item>
          </list>
        </div>
        <div type="motContent">
          <head xml:id="i-2PQpiL9jnGgCia6GU2ojc6" type="h1">
            Inledning
          </head>
          <head xml:id="i-BHU9PizyeNyrU8tjFPbWPX" type="h2">
            Vår generations ansvar
          </head>
          <p xml:id="i-L2TZTcJFPQmtu2EzSteFEb">
            Människan är idag den största omskapande faktorn för världens
            ekosystem. Naturens arter och kommande generationer kan inte själva
            föra sin talan. Vår generation som finns nu, under en mycket kort
            tid på jorden, har inte rätt att göra slut på ändliga resurser
            i hav och skogar. Vi har heller ingen rätt att förstöra unik natur.
            Miljöpartiet förordar hellre en mer hållbar livsstil, energieffektivisering,
            vindkraftverk och solenergi framför utrotning av arter.
          </p>
          <p xml:id="i-W8hFM63CSxKxAJZKJ3voji">
            Miljöpartiet tror på teknikutveckling vi kallar oss teknikoptimister.
            De tekniska framstegen möjliggör alternativa och mer miljövänliga
            sätt att uppnå välstånd och lycka än primitiv naturförstörelse.
            På energiområdet ser vi t.ex. stora möjligheter att klara vår
            försörjning i framtiden genom effektiviseringar inom trafik-,
            industri- och bostadssektor. Vindkraft, vågkraft, klokt utnyttjande
            av biobränslen från åkrar och skogar ger oss värdefulla energitillskott.
            Solenergi kommer att växa till en stor energikälla i framtiden.
          </p>
          <head xml:id="i-T2W6Bojb3hAuzJVngPAmvf" type="h2">
            Skogen i våra hjärtan
          </head>
          <p xml:id="i-UU2HbHw84aaipBhjBqMcLd">
            Sverige har en fantastisk tillgång i våra skogar från de ljusa
            skånska bokskogarna i söder till de ödsliga tallhedarna i norr.
            Skogen finns i våra hjärtan. Skogsvandringar blir alltmer populära
            som hälsobringande faktor för stressade stadsbor. Skogen ger oss
            även arbetstillfällen, exportinkomster och förnybara biobränslen
            till vår energiförsörjning. Skogen är ett hem för växter och djur.
          </p>
          <head xml:id="i-TkoUnpRSYEMz4EBjPoqKEw" type="h2">
            Samhällets mål för svensk skog
          </head>
          <p xml:id="i-5C2RoSSgppswVGthHey5wg">
            Hög virkesproduktion var fram till 1980-talet ett helt dominerande
            förvaltningsmål för skogen.
          </p>
          <p xml:id="i-V2SjHp6MdAxVsk9pr9mMQX">
            Efter Riokonferensen blev bevarandet av biologisk mångfald ett
            annat prioriterat mål.
          </p>
          <p xml:id="i-Krzvy25XwqFMKB2ACLtfqk">
            Skogarnas sociala och kulturella värden börjar nu lyftas fram
            mer och mer. Alla målen är legitima. Det är politikernas uppgift
            att göra avvägningar mellan målen.
          </p>
          <head xml:id="i-4C9HZVg85f2UsQaqrhzaHY" type="h2">
            Miljöpartiets skogslinje: bättre skogsvård, bättre naturvård
            och kulturminnesvård!
          </head>
          <p xml:id="i-TZe3Zb6myd9bmFZVxGtYdp">
            Miljöpartiet välkomnar kraftfulla satsningar på bättre återväxter,
            röjningar och gallringar i svensk skog. Vi är även, liksom den
            senaste skogsutredningen, positiva till minskad älgstam i älgtäta
            områden som leder till lägre viltskador på bland annat ung tallskog
            och på biologiskt värdefulla lövträd. Vi vill även förstärka Skogsstyrelsens
            rådgivande verksamhet så att de viktiga målen för natur- och kulturminnesvård
            i skogen klaras. Vi vill även se till att avverkningar alltid
            planeras på barmark då natur- och kulturvärden skrivs ned, noteras
            på karta och snitslas upp i fält. Då kan maskinföraren även i
            nattmörker och vintersnö ta nödvändig hänsyn.
          </p>
          <head xml:id="i-V5f9vwMRrF2Mawxz1xar4W" type="h2">
            Nationella och internationella beslut bör respekteras
          </head>
          <p xml:id="i-A6E6i14B8TEgxV8JqyEmjC">
            Mot bakgrund av de biologiska forskarnas uppfattning om behovet
            av mer skyddade områden för att långsiktigt klara den biologiska
            mångfalden, de av riksdagen i demokratisk ordning antagna målen
            för skydd av natur och internationella beslut om att minska förlusten
            av biologisk mångfald till år 2010 som vårt land skrivit under
            höjer vi i vår budgetmotion för 2009 anslaget till långsiktigt
            naturskydd rejält.
          </p>
          <head xml:id="i-NykR9axXgpSC6iyM62cEZq" type="h2">
            Naturligt kvävenedfall
          </head>
          <p xml:id="i-4Bj8cuC4W8i5EUnxoMMp5Q">
            Cirka 15 kg kväve per år och hektar har sedan 1950-talet fallit
            från luften över skogarna i södra delen av landet. I sydvästra
            delen av landet har totalt cirka 500 kr, kväve deponerats i skogsmark
            sedan 1950-talet. I landets mellersta delar har nedfallet begränsats
            till cirka 5 kg per år och hektar. Denna successiva kväveanrikning
            har medfört att vegetationen växer mer.
          </p>
          <p xml:id="i-Dj1rTbCsstDKxPz1diRtLF">
            Konkurrensförhållandena mellan arter har ändrats. Några få arter
            har gynnats medan många fler missgynnats. Detta syns tydligast
            på gamla ängsmarker där sällsynta, rödlistade arter slås ut av
            kvävet och triviala arter som hundkäx ökar i antal. Men samma
            förlopp äger troligen rum i skogsmarken där arter beroende av
            kvävefattig mark minskar och kvävegynnade arter t.ex. brännässla
            och pluggskivling ökar. Även omvandlingen från betade skogar till
            täta trädplantager har ökat mängden förna och näring i skogarna.
            Det varmare klimatet bidrar även till ökad tillväxt för vegetation
            och skogsträd.
          </p>
          <head xml:id="i-BzNLGSowJy7Aeo4tZ6K9L2" type="h2">
            Forskning om biologiska effekter av skogsgödsling
          </head>
          <p xml:id="i-3afWkT6xGxPJFL8bchx6Se">
            Forskning ligger till grund för våra politiska beslut i riksdag
            och regering. Vi bör i våra politiska beslut utgå från forskningens
            resultat även på skogens område. Viss forskning om gödsling av
            skog med konstgödning har skett och rapporterats av Skogforsk
            2002. Men därefter har ny forskning tillkommit som motiverar en
            försiktighetsprincip och ett moratorium för ökad kvävegödsling.
          </p>
          <head xml:id="i-TFjXh77Yi4EKnyJciyAWeT" type="h1">
            Skogsgödsling för att öka produktionen
          </head>
          <head xml:id="i-6rXghvzCKUgDqrpi43P8cH" type="h2">
            Skogsgödslingen historik och omfattning
          </head>
          <p xml:id="i-GCmRxqxJ7ABauZnBHiZ6WX">
            Kvävegödsling av svensk skog sker för att öka tillväxten hos
            främst två arter: gran och tall. Skogsgödslingen inleddes på 1950-talet
            och utfördes år 1962 på 5 000 hektar. Därefter skedde en ökning
            till 30 00040 000 hektar år 1965. Skogsstatistisk årsbok 2008
            anger siffror för skogsgödsling på fastmark och på torvmark inom
            storskogsbruket under åren 19802006. Skogsgödslingen nådde en
            topp under en period då svenska skogar behandlades på ett naturvidrigt
            sätt med hormoslyrbesprutning, hyggesplöjning i fjällnära områden
            och utdikningar. År 1980 skogsgödslades 165 000 hektar fastmark
            och 3 000 hektar torvmark, totalt 168 000 hektar. Efter 1993 har
            ingen skogsgödsling skett av torvmark. En successiv nedgång skedde
            till 2002. Då gödslades bara 14 000 hektar skogsmark. Nedgången
            berodde mest på miljökritik mot att kväve läcker till vattendrag
            och hav.
          </p>
          <p xml:id="i-3U2pjnwkTfs6FkyoRLjctd">
            Under de allra senaste åren har skogsgödslingen tillåtits öka
            dramatiskt igen och var uppe i cirka 60 000 hektar år 2007. Mesta
            skogsgödslingen sker hos skogsbolag och vårt eget statliga skogsbolag
            Sveaskog. Till ovanstående siffror kommer gödsling inom småskogsbruket
            som beräknas till 2 0003 000 hektar per år. Uppgifterna om skogsgödsling
            med kvävemedel insamlas genom två oberoende kanaler, dels via
            Skogsstyrelsens enkäter (produktion i skogsbruket), dels genom
            en speciell enkät till de företag som sprider gödsel. I den senare
            efterfrågas även omfattning av olika spridningsmetoder. Resultatens
            kvalitet bedöms vara god. De båda kanalernas resultat visar normalt
            god överensstämmelse.
          </p>
          <p xml:id="i-QK5n6AqRq8wMBK9a4JQ1Kz">
            Grundläggande fakta om skogsgödsling ur produktionssynpunkt finns
            på Skogsstyrelsens hemsida i Skogsskötselserien nr 13, Skogsbruk
            mark och vatten med omfattande litteraturhänvisningar. Texten
            är senast reviderad 23 juni 2008. Här följer citat (fotnoter med
            litteraturhänvisningar utelämnade):
          </p>
          <p xml:id="i-D8u3EsPPdgNLaBmBwn3Jm7">
            Traditionell produktionsgödsling på fastmark görs med ca 150
            kg kväve per hektar. Den förväntade totala tillväxteffekten brukar
            anges till 1020 skogskubikmeter per hektar, fördelad inom en effektperiod
            på ca 711 år. Ett vanligt utförande har varit en engångsgödsling
            mot slutet av omloppstiden. Gödslingsprogram med tidigare gödslingsstart
            och därefter upprepade gödslingar ungefär vart tionde år har dock
            blivit vanligare.
          </p>
          <p xml:id="i-JEtQ5VKarxqYQHfTCuV8Qe">
            Under skogsgödslingsepokens början, på 1960-talet, användes mest
            urea. I början av 1970-talet övergick skogsbruket till ammoniumnitrat
            eftersom fältförsök då hade visat att tillväxteffekten med detta
            gödselmedel kunde bli upp till 30 % större per tillsatt mängd
            kväve. Vid mitten av 1980-talet övergick man alltmer till kalkammonsalpeter
            dvs ammoniumnitrat med kalkinblandning. Bytet av gödselmedel var
            en reaktion på oron för mark- och vattenförsurning och särskilt
            diskussioner om kvävegödslingens bidrag till detta.
          </p>
          <head xml:id="i-9wBEekVjcosAWHxVCa7rtz" type="h2">
            Regeringen vill öka tillförseln av kväve till svensk skogsnatur
          </head>
          <p xml:id="i-7ZKKjpBVBCywGbEKS7qyG6">
            Den förra skogspolitiska kommittén (SOU 1992) ansåg att skogsmarkens
            produktionsförmåga i huvudsak borde kunna upprätthållas med naturlig
            vittring, förnanedbrytning och luftburna näringsämnen från havet
            som bas.
          </p>
          <p xml:id="i-jp6G9U97yBDKESwJt1zDT">
            Landshövding Maggi Mikaelssons skogsutredning som presenterades
            2007 öppnade för mer skogsgödsling. Men Skogsstyrelsens nya gödselråd
            som presenterades i början av 2008 innebar fortsatt restriktivitet
            med skogsgödsling i vårt land. Anledningen till att man inte ville
            släppa skogsgödslingen fri var rädslan för att få en nettoupplagring
            av kväve inte minst i södra Sveriges skogsnatur. Dessutom hade
            Skogsstyrelsen och dess generaldirektör inte fått några politiska
            signaler från regering och riksdag om att öka skogsgödslingen.
          </p>
          <p xml:id="i-3vFaqtnrLsvxFpAKNdd1zN">
            Under våren 2008 lade regeringen fram sin skogspolitiska proposition,
            2007/08:108. Där anges som mål ett intensivare skogsbruk med ökad
            kvävegödsling i enlighet med Maggi Mikaelssons förslag. Texten
            i propositionen om kvävegödsling återges här:
          </p>
          <p xml:id="i-6CE4ktLW4RiiDB7Duzaib6">
            6.6 Effektivare skogsmarksgödsling
          </p>
          <p xml:id="i-CVTBFUDcREWeqd7Y2GV8uM">
            Regeringens bedömning: Gödsling av skogsmark är en åtgärd som
            snabbt ökar skogens tillväxt. Omfattningen av gödsling bör kunna
            öka under förutsättning att negativa övergödningseffekter inte
            uppstår.
          </p>
          <p xml:id="i-PRhm7RfxbFnnfhNcbgPtdF">
            Skälen för regeringens bedömning: På fastmark i Sverige är det
            normalt tillgången på upptagbart kväve som är tillväxtbegränsande
            för träden. Mot bakgrund av detta är gödsling av skog den produktionshöjande
            åtgärd som normalt sett snabbast ger ökad tillväxt.
          </p>
          <p xml:id="i-S6wywA5RgtKcqqnhD1jyBu">
            Under den senare hälften av 1970-talet uppgick den kvävegödslade
            arealen till nära 200 000 hektar per år. Sedan början av 1990-talet
            har kvävegödslingen haft relativt liten omfattning. Under en tioårsperiod
            från mitten av 1990-talet kvävegödslades omkring 20 00025 000
            hektar per år, främst inom storskogsbruket i norra och mellersta
            Sverige (Skogsstyrelsen, 2006). Det tilltagande intresset för
            uttag av biomassa från skogen har gjort att den gödslade arealen,
            liksom intresset för kvävegödsling, nu åter har ökat.
          </p>
          <p xml:id="i-GYavzTXadPBmcLAGGsuQfG">
            Regeringen bedömer att det i stora delar av landet finns goda
            möjligheter att med god ekonomi öka gödslingen inom ramen för
            ett hållbart skogsbruk under förutsättning att gödslingen sker
            på lämpligt sätt och i lämpliga bestånd. Gödsling av skogsmark
            ska bedrivas så att målen för naturvård, friluftsliv och rekreation
            inte hotas och utan att negativa övergödningseffekter uppstår.
            Det innebär bland annat att hänsyn måste tas till skogsmarkens
            biologiska mångfald och det avrinnande vattnets kvalitet samt
            till rennäring, friluftsliv och andra intressen som kan påverkas
            av kvävegödsling.
          </p>
          <p xml:id="i-Pk4e6yNxHMm2UEspYjQuhm">
            Miljökvalitetsmålet Ingen övergödning är särskilt viktigt att
            beakta i sammanhanget, liksom Sveriges åtaganden avseende minskade
            kväveutsläpp inom ramen för HELCOMs Aktionsplan för Östersjön.
          </p>
          <p xml:id="i-GdcJ9fpY3XM7GV5AXuRxjm">
            Enligt 30 § skogsvårdslagen får regeringen eller den myndighet
            som regeringen bestämmer meddela föreskrifter om hur skogsgödsling
            får utföras. Synpunkter på att det gällande regelverket är alltför
            restriktivt har framförts av bland andra näringsföreträdare och
            forskare. Man anser att regelverket inte tillåter ett ändamålsenligt
            och flexibelt nyttjande av den potential för ökad biomassaproduktion
            som gödslingen utgör. Mot bakgrund av vad som tidigare har sagts
            om möjligheterna att genom gödsling på relativt kort sikt öka
            virkesproduktionen, anser regeringen att en översyn av gällande
            regelverk kan vara lämplig.
          </p>
          <head xml:id="i-LURYp6x7S88p8dB5BQJ6ap" type="h2">
            Hittillsvarande forskning om skogsgödslingens effekter
          </head>
          <p xml:id="i-T69FPNgpPsLos4JHyodLmm">
            Förespråkarna för ökad skogsgödsling hänvisar till rapport från
            Stiftelsen Skogsbrukets Forskningsinstitut (Skogforsk) m.fl. år
            2002. Skogforsk finansieras av staten och Skogsindustrin. Studien
            2002 innebar ett klartecken för skogsgödsling inom ramen för FSC-certifiering.
            Skogsstyrelsen sände 2002 ut följande pressmeddelande:
          </p>
          <p xml:id="i-RhJZ8xEZ6toqeFZnxZAHWV">
            Ny forskningsrapport Kvävegödsling inget miljöhot
          </p>
          <p xml:id="i-KVVDnoDovGfxkCmUrt62XS">
            Kvävegödsling av skogsmark ger i dagsläget svenskt skogsbruk
            extraintäkter på ca 75 miljoner kronor per år. Nu visar en ny
            forskningsrapport från SkogForsk att skogsgödsling inte utgör
            ett allvarligt hot mot miljön, vilket tidigare befarats. Men förutsättningen
            är att gödselmedlet hamnar på rätt ställe. Annars finns risk för
            att känsliga arter kan skadas.
          </p>
          <p xml:id="i-QNxNKFzANATTqpfmDjxmhQ">
            Skogforsk sammanfattade i sin rapport år 2002:
          </p>
          <p xml:id="i-6ZH36Z1e1QLAsD3JWBCtbs">
            Naturligtvis finns det luckor och osäkerheter. De genomförda
            korttidsstudierna av mykorrhiza bör följas upp för att ytterligare
            dokumentera de långsiktiga effekterna. Det behövs mer forskning
            för att klargöra skillnaderna mellan mätningar i markvatten och
            effekter på det avrinnande vattnet. För att kunna bedöma hur kvävegödsling
            påverkar trädlevande mossor och lavar måste vi veta hur mycket
            gödselmedel som fastnar på stam och i krona efter traktor- resp.
            helikoptergödsling.
          </p>
          <p xml:id="i-24vGLPFm8reqPnFn3ewpjd">
            Man skriver även sammanfattningsvis: Kvävegödsling utförd enligt
            gällande bestämmelser verkar inte hota markens naturliga processer
            och långsiktiga produktions-förmåga, inte skada andra ekosystem,
            inte hota den biologiska mångfalden (citat ur Skogsforsk Resultat
            nr 14/2002).
          </p>
          <p xml:id="i-488XV3n67yFiGtv86aPoVD">
            Rapporten från Skogsforsk år 2002 har blivit ifrågasatt. Den
            behöver idag kompletteras med rent biologisk forskning där våra
            ledande biologer ges rejäla resurser att lägga upp långsiktiga
            studier av kvävegödslingens effekter på skogens naturliga processer
            t.ex. naturlig kvävefixering och på biologisk mångfald.
          </p>
          <p xml:id="i-Gem7fpMFf7QkKwiSoCF5iM">
            Vid sidan av argumentet för ökad produktion finns en rad frågor
            och varningar om skogsgödslingens konsekvenser för komplicerade
            ekologiska samband och olika miljömål: klimatutsläpp, övergödning,
            biologisk mångfald.
          </p>
          <p xml:id="i-StVyyhTA2qe4kGetpVpcsq">
            I det följande refererar vi en del av de frågor som måste redas
            ut innan skogsgödslingen kan utökas.
          </p>
          <p xml:id="i-X7Nk27yR8j7jLSAUNPh7eo">
            Här nedan refereras en del av de rapporter som kommit under de
            senaste åren om riskerna med övergödning av marker och hav och
            om kvävegödslingens inverkan på skogens biologiska mångfald.
          </p>
          <head xml:id="i-QtbNgWhZs82gvwHKpxa9yt" type="h1">
            Övergödning
          </head>
          <head xml:id="i-K26yBKfs2cYZazNsMHgqWp" type="h2">
            Övergödningen av världshaven ökar!
          </head>
          <p xml:id="i-J2dCDhSwFM7gw1iMTBJd2h">
            I augusti 2008 publicerade havsforskarna Rutger Rosenberg och
            Robert Diaz en uppmärksammad artikel i tidskriften Nature. De
            visade att döda havsbottnar breder ut sig med förskräckande hastighet
            i världens hav. Den största orsaken är att kväve och fosfor från
            gödningsmedel sköljs ut i vattenområden och till slut hamnar i
            haven. Antalet döda zoner har fördubblats vart tionde år sedan
            1960-talet enligt rapporten. Bara den senaste tioårsperioden har
            antalet döda zoner ökat trefalt, mest i havsområden runt Europa
            och Amerika. Allra värst är läget i Östersjön. Här finns den största
            döda zonen i världen som är över 77 000 kvadratkilometer stor,
            vilket är dubbelt så stor areal som alla svenska åkrar tillsammans!
          </p>
          <p xml:id="i-NkKNpdHayJsABxxzw3ovCt">
            Officiell statistik över tillförsel av kväve från svenska vattendrag
            till havsområden 19692006 visar att 135 000 ton kväve 2006 fördes
            till havsområden via vattendragen, via direkta utsläpp till havet
            från industrier och reningsverk. Det är mer än för 30 år sedan
            trots att jordbrukets kvävetillförsel minskat liksom kväveutsläppen
            från industrier och reningsverk. Miljömålsrådet skriver på sin
            hemsida: Det finns flera orsaker till att kväveutsläppen inte
            har minskat. Markens naturliga läckage av kväve utgör en stor
            del av den naturliga transporten via vattendrag. Kvävet fastläggs
            i mark, sjöar och vattendrag för att så småningom friläggas.
          </p>
          <head xml:id="i-WsM2Zm5JAWtm5Cc9g3H4zF" type="h2">
            Svenska målet om ingen övergödning klaras inte!
          </head>
          <p xml:id="i-TUk82qRoeiExFZZq8Yc6b7">
            En viktig indikator för miljötillståndet är nedfall av kväve
            över skog och mark. I miljömålsportalen finns följande text under
            denna indikator:
          </p>
          <p xml:id="i-Hcqzgtx1rWb6ukkBZgY3hL">
            Nedfall av kväve (kväveoxider och ammoniak) leder till försurning
            och övergödning av mark och vatten. I områden med kraftig försurning
            eller övergödning påverkas känsliga djur och växter och ersätts
            av mer tåliga arter. Även dricksvattnets kvalitet kan försämras.
          </p>
          <p xml:id="i-6Mdy24YDWnFbyxrytkFc8P">
            Miljömålsrådets utvärdering i början av 2008 av de sexton svenska
            miljökvalitetsmålen visar att målet Ingen övergödning inte klaras
            ens till år 2020! Man skriver i utvärderingen: Målet är mycket
            svårt eller inte möjligt att nå till 2020 även om ytterligare
            åtgärder sätts in.
          </p>
          <p xml:id="i-3cqyoZKfX3dAjJGZDYgFc4">
            På jordbrukets område görs vissa ansträngningar för att minska
            kvävetillförseln till vattenekosystemen. Riksdagen har även beslutat
            om mål att ekologisk produktion utan konstkväve ska öka till 20
            procent av all jordbruksmark senast år 2010. En viss satsning
            sker även på anläggande av våtmarker och på fångstgrödor.
          </p>
          <p xml:id="i-NPBqyvzEh4EPvj52Bp3PRG">
            Eftersom skogsmarken upptar ungefär tio gånger större areal i
            vårt land än jordbruksmarken så skulle ökade arealer skogsgödslad
            skogsmark kunna få starkt negativa effekter på miljö och biologisk
            mångfald.
          </p>
          <head xml:id="i-RTPfd1HgQF9Vei78wdWPBG" type="h2">
            EU:s vattendirektiv
          </head>
          <p xml:id="i-6aX7YwYJzfWStKLWtM97N5">
            EU:s vattendirektiv anger mål om god vattenstatus för svenska
            sjöar och vattendrag senast år 2015. En klassning av landets sjöar
            och vattendrag är nu klar. Den visar att mer än hälften av sjöarna
            och vattendragen inte når upp till god vattenstatus. Bland de
            främsta orsakerna nämns dålig tillgång på fisk, övergödning med
            kväve och fosfor och förekomst av vattenhinder. För att uppnå
            målet kommer nu åtgärdsprogram och förvaltningsplan att upprättas.
          </p>
          <p xml:id="i-PmjqVZmNAhR9z2NU6Mno9m">
            Mot bakgrund av att övergödning är en viktig orsak varför inte
            EU:s vattendirektiv klaras i dagsläget bör, enligt Miljöpartiets
            uppfattning, en försiktighetsprincip gälla som starkt talar mot
            ökad kvävegödsling av skogsmark. Den senaste skogsutredningen
            föreslog även att skogsvårdslagen skrivs om så att större hänsyn
            tas till vattenvården. Man föreslog även en stor informationssatsning
            från Skogsstyrelsen om vattnets roll i skogsnaturen och att bättre
            hänsyn än idag bör tas till vattenområden.
          </p>
          <p xml:id="i-8BKfLMY3J1rLE1Z2Pay4QD">
            Miljöpartiet stöder båda dessa satsningar. Rent dricksvatten
            och friskt grundvatten blir allt viktigare i en värld med ökad
            befolkning. Svår vattenbrist är redan idag ett tragiskt faktum
            i stora områden.
          </p>
          <head xml:id="i-6uR8h7p3WwctJuqtr5k69v" type="h2">
            Markforskare varnar
          </head>
          <p xml:id="i-9P7bR93UdHaHGEDhyjmAxC">
            Vid den årliga markdagen vid SLU i Uppsala 2006 varnade markforskaren
            Lena Maxe vid SGU för att ökad kvävegödsling av skogsmark kan
            medföra att grundvattnets kvalitet påverkas negativt. Höga kvävehalter
            i dricksvatten försämrar syreupptagningsförmågan och är särskilt
            farligt för barn.
          </p>
          <head xml:id="i-GGscADARwqdKrqDQHuhEjk" type="h1">
            Biologisk mångfald påverkas
          </head>
          <head xml:id="i-AZSMqmj1BTC4YnJzFSC7qW" type="h2">
            Färsk rapport till EU-kommissionen varnar för övergödningen
          </head>
          <p xml:id="i-6ZZBxr9EGTbHQK3CP7gXg2">
            Sveriges första statusrapport till EU-kommissionen Arter och
            naturtyper i habitatdirektivet visar att bara 29 procent av naturtyperna
            och 46 procent av de listade arterna är långsiktigt livskraftiga
            i Sverige. De listade arterna utgör en bråkdel av alla Sveriges
            arter men kan anses representativa för en stor del av landets
            skyddsvärda arter. I miljöer med lågt exploateringstryck och liten
            markanvändning, exempelvis fjäll och bergsmiljöer, är tillståndet
            gynnsamt i vårt land. Däremot är läget sämre i vattenmiljöer där
            vattenreglering, dikning och övergödning orsakat igenväxning och
            störda hydrologiska förhållanden.
          </p>
          <head xml:id="i-6gQxgLEEmgEUdzee3SW6nA" type="h2">
            Biologisk mångfald påverkas av kvävegödsling
          </head>
          <p xml:id="i-JEfx4eiXWiBdzUAJVU5Msb">
            De nordiska skogarna är normalt kvävefattiga. En mager tallhed
            har t.ex. en artfattig undervegetation av marklevande lavar, ljung,
            lingon, mjölon men kan hysa fler än hundra mykorrhizasvampar.
            Om en sådan tallhed och dess speciella växtsamhälle kvävegödslas
            i omgångar sker en näringsanrikning och en övergång till mer av
            granskogstyp. De ursprungliga arterna på tallheden försvinner
            och ersätts av mer näringskrävande skogsarter.
          </p>
          <head xml:id="i-3mHp5wTDoCtgP5S4Wj2gFj" type="h2">
            Projektet Barrskogslandets ekologi
          </head>
          <p xml:id="i-9JA3BNwuxfqZVQoQk9XV7X">
            Redan på 1980-talet konstaterade forskare inom projektet Barrskogslandets
            ekologi att naturens egen kvävefixering är säkraste sättet att
            upprätthålla skogsmarkens produktionsförmåga på lång sikt. En
            viss naturlig näringsanrikning sker även i våra svenska skogar
            genom att skogsbranden är borta som naturlig faktor samt genom
            högt kvävenedfall från luften i södra delen av landet.
          </p>
          <head xml:id="i-JbUwsyukLWxNSApc8ue5FW" type="h2">
            Naturvårdsverkets rapport om effekter av kvävenedfall
          </head>
          <p xml:id="i-NBzLjLGeKDcUjpfUex6gFH">
            Naturvårdsverket publicerade år 2000 en rapport om effekter av
            kvävenedfall på skogsekosystem (rapport 5066). Där redovisas resultaten
            av en lång rad studier och experiment: Kvävet orsakar t ex förändringar
            i trädens biokemi som eventuellt gör de mer känsliga för frost,
            torka och angrepp. Markfloran ändras. Hallon och pipdån ökar i
            lövskogar medan gräsen breder ut sig i barrskogar på bekostnad
            av blåbär, lingon och mossor. Många arter som utvecklats i näringsfattiga
            miljöer riskerar att slås ut och kan få svårt komma tillbaka även
            om kvävenedfallet minskar. Positivt är ökad skogstillväxt och
            ökad bindning av koldioxid. Negativt är att den biologiska mångfalden
            minskar (citat från Naturvårdsverkets pressmeddelande 26/9 2000).
          </p>
          <head xml:id="i-GwWX3LkoTeGSN68K2BkkPc" type="h2">
            Ny forskning visar att kvävefixerande mossor drabbas av kvävegödsling
          </head>
          <p xml:id="i-G88oAbWfEa8EGnggDQkfke">
            SLU-forskarna Marie-Charlotte Nilsson Hegethorn, Olle Zachrisson,
            Michael J. Gundale och amerikanen Thomas DeLuca varnar i en färsk
            studie för aktiv skogsgödsling. Skogens eget gödslingssystem bygger
            nämligen delvis på cyanobakterier som lever på väggmossans blad.
            Cyanobakterierna fixerar kväve ur luften som kommer växtligheten
            till godo.
          </p>
          <p xml:id="i-D2NXet9dQtNrrrqTGJrfH">
            Ju äldre skogen blir, desto mer cyanobakterier finns på mossan
            som fixerar luftens kväve på ett naturligt sätt till gagn för
            all vegetation. Men ifall man gödslar eller om kvävedepositionen
            från luften ökar så minskar alltså den naturliga kvävefixeringen
            hos cyanobakterierna!
          </p>
          <p xml:id="i-8xZAfWjKVuPoypKqkKNZAY">
            Biologiska forskare har länge anat detta negativa samband. Men
            efter omfattande forskning har sambandet alltså nyligen klarlagts
            och redovisats i en uppmärksammad artikel i den ansedda internationella
            tidskriften Science (Litteratur: Science 30 May 2008: Vol 320.
            no 5880, p. 1181, Ecosystem Feedbacks and Nitrogen Fixation in
            Boreal Forests, Thomas H. DeLuca, Olle Zackrisson, Michael J.
            Gundale, Marie-Charlotte Nilsson.)
          </p>
          <p xml:id="i-K9bUTYfMpZY3AV7urQEBui">
            En av författarna till artikeln i Science, professor Marie-Charlotte
            Nilsson Hegethorn vid SLU i Umeå, säger: Det finns ett ökat intresse
            av att gå in och gödsla innan slutavverkning och då finns risk
            att man slår ut det här systemet. Och vi vet inte vad det i så
            fall kan betyda på lång sikt (Tidningen Land 13/6 2008).
          </p>
          <head xml:id="i-7dhssPL4noy7y28vHCRWYU" type="h2">
            Floran av mykorrhizasvampar ändras av kvävegödsling
          </head>
          <p xml:id="i-SdNVbcbw62pWPHj4vH2GPh">
            Av skogsträdens kortrötter är 95100 procent sammanväxta med mykorrhizasvampar.
          </p>
          <p xml:id="i-4BUhLkbJcQX11GxVzFmCeQ">
            Svampar finns som ett tätt nätverk, mycelnät, nere i jorden.
            Via samlivet (symbiosen) med svampar förlängs trädens rotsystem
            tusenfalt. Via svamparna sker det huvudsakliga näringsupptaget
            till träden av näringsämnen såsom kväve och av vatten! Trädens
            långsiktiga hälsa påverkas även positivt av samlivet.
          </p>
          <p xml:id="i-6nUB97k1E7U1cgyzu3aLX7">
            Svampar saknar klorofyll och kan inte själva fixera koldioxid
            utan är beroende av kolhydrater som träden producerar. De cirka
            1 200 mykorrhizasvampar som finns i svenska skogar är nyckelarter
            i naturen. De påverkar fördelningen av kol och näringsämnen i
            skogsekosystemet men de påverkas även själva om näringstillgången
            i skogsmarken ändras.
          </p>
          <p xml:id="i-QFwD9YueFjhcDaswim2Bd7">
            Vad gäller marksvampar fokuserade Skogforsk i sin rapport 2002
            enbart på antal fruktkroppar och antal arter och lyfte inte tydligt
            fram att artsammansättningen ändras av kvävegödsling. Några få
            triviala arter som pepparriska och pluggskivling verkar enligt
            vissa studier öka medan många sällsynta arter verkar minska, alltså
            samma negativa utveckling för biologisk mångfald som äger rum
            när en gammal blomsteräng konstgödslas.
          </p>
          <p xml:id="i-HBVDKsrbSTmLSJJmJiE4qZ">
            Det är troligt att artsammansättningen av marksvampar redan förändrats
            i södra delen av landet där nedfallet av kväve varit högt under
            ett halvt sekel. Självklart försvinner inte trädens mykorrhiza
            i kväverika jordar. Andra svampar tar över jobbet med att förse
            träden med vatten och näringsämnen. Men vi vet idag inget om vad
            denna ändrade sammansättning av mykorrhizafloran betyder för träd
            och skogsekosystem. Förekomst av många sällsynta arter har även
            ett värde i sig även om ett fåtal mer triviala arter tar över
            och gör jobbet. Det finns ett värde i stor artrikedom av sällsynta
            och specialiserade arter. En jämförelse kan göras mellan förhållanden
            i två svenska orter. I Gnosjö ger tvåhundra företag lika många
            arbetstillfällen och lika stor samhällsnytta som en ort med ett
            enda stort dominerande företag!
          </p>
          <p xml:id="i-KYAZstu35M2po9EH4VC9Nw">
            I likhet med Skogforsk efterlyser vi inom Miljöpartiet mer forskning
            om hur de komplexa sambanden i skogsnaturen påverkas av kvävegödsling.
          </p>
          <head xml:id="i-CtMuAH8UcGBh9b8veFo6Sp" type="h2">
            Kvävefixerande lavar drabbas av kvävegödsling
          </head>
          <p xml:id="i-V1jGMrG496xMnKZTU3gP5i">
            Lavar har även en kvävefixerande förmåga, vilket beror på att
            laven består av en svamp och en blågrön alg. Det finns många studier
            som visar att främst marklevande kvävefixerande lavar, t.ex. filtlav,
            torsklav och norrlandslav, slås ut av kvävegödsling och därmed
            även deras naturligt kvävefixerande förmåga.
          </p>
          <p xml:id="i-LEVhUtPFUxY4KTwBXpJZ7A">
            Kvävegödsling av skogsnaturen slår alltså ut naturligt kvävefixerande
            organismer. Det är inte fastställt om denna förlust under en trädgeneration
            på hundra år är så stor att hela den ekonomiska vinsten med kvävegödsling
            går förlorad.
          </p>
          <head xml:id="i-EpER2W4yArfzegQs7ZTZmT" type="h1">
            Skogen som kolsänka
          </head>
          <p xml:id="i-2SKmWKoikc9vbHaHVv8CFK">
            Skogens roll som kolsänka är omtvistad bland forskarna. Kolet
            i marken är systemets dark horse. Forskarna kan relativt enkelt
            räkna fram kolvolymer och biomassa i trädskiktet. Men kolet i
            skogsekosystemen domineras av markkol! Här är kunskapen mindre
            god. Utan gedigna kunskaper om markkolet kan man egentligen inte
            avgöra om skogen blir en kolsänka vid intensivare odling.
          </p>
          <head xml:id="i-FdJFovZs6TJyigmLkp6E6W" type="h2">
            Skogsstyrelsens åsikt om skogen som kolsänka
          </head>
          <p xml:id="i-7iqGBKhHBMkjmXN2tHGUtg">
            Enligt uppgift tar växande skog i vårt land upp 110 miljoner
            ton koldioxid årligen. Men enligt statliga Skogsstyrelsens interna
            PM Skogens roll i klimatarbetet blir nettoeffekten lägre genom
            att utsläpp från nedbrytning, förbränning och industriproduktion
            minskar detta bidrag till en fjärdedel, mellan 26 och 29 miljoner
            ton. Dagens höga avverkningstakt gör att det inte går att räkna
            med att det binds något kol överhuvudtaget eller att effekten
            till och med blir negativ enligt Skogsstyrelsens PM. Man skriver
            i den opublicerade rapporten att det inte går att räkna med skogen
            som kolsänka. Skälet är delvis all den energi som krävs för att
            framställa produkterna (Miljöaktuellt 9/9 2008).
          </p>
          <p xml:id="i-BQzfgVZiMSZ54tNurZ4YRg">
            Kvävegödsling sker med konstgödsel som är energikrävande att
            framställa. Det sker även utsläpp av växthusgaser vid produktion
            av konstgödsel. Det måste självklart vägas in vid en vetenskapligt
            korrekt livscykelanalys av kolbalansen om man utifrån klimatmotiv
            vill öka virkesproduktionen genom gödsling.
          </p>
          <head xml:id="i-7TNssLmkPTgGdtrAkAgHQE" type="h2">
            Internationell forskargrupp betonar vikten av skydd för gammelskogar
          </head>
          <p xml:id="i-3gW4A9tFKn1agZtMUEoqu3">
            Forskarna har förut trott att åldrande skog slutar suga upp koldioxid
            och att gammelskogar varit koldioxidneutrala. Men en uppmärksammad
            studie nyligen i den internationella tidskriften Nature anger
            att världens gamla ur- och naturskogar suger upp betydligt mer
            koldioxid än vad som varit känt. Upptaget sker under hundratals
            år! Den internationella forskargruppen har gått igenom 500 studier
            av kolbalansen på begränsade ytor i skogar runtom i världen, bland
            annat i nordliga barrskogar. Deras slutsats är att internationella
            regler bör tillskapas så att de gamla ur- och naturskogarna snarast
            får vara ifred!
          </p>
          <p xml:id="i-TR8aYj52f9AEQXB8Wnkbgn">
            Skogen slutar att vara en kolsänka när den avverkas. Vid avverkning
            av en gammal skog frigörs istället stora mängder växthusgaser.
            Avverkning, markberedning och ökad solinstrålning på hygget medför
            att nedbrytningen ökar, vilket frigör mer växthusgaser. Samtidigt
            växer de nya skogsplantorna bättre av markberedning och tar upp
            mer koldioxid.
          </p>
          <head xml:id="i-CmT5Lx6zpT9Y345zQuJLBM" type="h2">
            SLU-forskare varnar för kvävegödsling
          </head>
          <p xml:id="i-SW2aTXfjVwsQ7qTEh4FH8Y">
            SLU-forskaren Peter Eliasson har doktorerat på kolets kretslopp
            i skogsekosystemet. Även om gödsling med kväve driver på trädens
            tillväxt och därmed upptaget av koldioxid är Eliasson tveksam
            till kvävegödsling och pekar på de komplexa ekosystemen där allt
            hänger samman. Han uttrycker oro för effekterna av skogsgödsling.
          </p>
          <p xml:id="i-N6hXahu7eYBtgC8qYqRhKP">
            I Skogsstyrelsens tidning Skogseko nr 2/2008 citeras Bridget
            Emmet, chef för centrum för ekologi och hydrologi i Bangor, Storbritannien:
            Det finns klara bevis för att kväve påverkar biodiversiteten negativt.
            Bridget Emmet menar att kvävegödsling av skog kan leda till att
            nedbrytningen i marken går snabbare, vilket resulterar i att kolförråden
            i marken minskar. Andra forskare har pekat på att kvävegödsling
            av skog kan leda till försämrad vattenkvalitet på grund av nitraturlakning
            och mer omfattande angrepp av skadegörare.
          </p>
          <p xml:id="i-5hgZPx1pggqGZK54wQEvPV">
            Kvävegödsling av jordbruksgrödor och skogsmark, liksom dikning,
            ger även upphov till utsläpp av lustgas som har 310 gånger större
            klimatpåverkan än växthusgasen koldioxid.
          </p>
          <p xml:id="i-KXMm45T9P3Xkif9QAAdgXM">
            Sverige har nu åtagit sig att minska förlusten av biologisk mångfald
            till år 2010. Då bör vi inte öka förlusten genom ett mer intensivt
            skogsbruk!
          </p>
          <head xml:id="i-VjNHc6GeESnv3oc9HvMoC9" type="h1">
            Slutsats
          </head>
          <p xml:id="i-4dNh6ttU6VPgJXGge1abfT">
            Med dagens samlade miljökunskap bör en strävan vara att minska
            och inte öka tillförseln av kväve och fosfor till naturen genom
            att rätta till de grundläggande systemfelen inom jordbruk, skogsbruk,
            trafik och industri. Om samhället överhuvudtaget ska tillåta kvävegödsling
            kanske vi åtminstone bör identifiera och peka ut områden där ingen
            skogsgödsling får äga rum t.ex. inom alla lagligt och frivilligt
            skyddade områden, skogar med höga naturvärden, magra lavtallhedar,
            kontinuitetsskogar.
          </p>
          <p xml:id="i-Wt6RdARupquLUedTb4Kj9S">
            I diskussionen om kvävegödsling av skog hänvisas ofta till ovanstående
            studie från Skogforsk år 2002 och dess slutsatser. Men Skogforsk
            påpekade tydligt i sin rapport vikten av mer långsiktig forskning
            angående effekter på mykorrhizasvampar, lavar, mossor, markprocesser,
            kväveläckage.
          </p>
          <p xml:id="i-4PpMjS6Qb4f6QYDqgWVGh8">
            Miljöpartiet menar att det nu vore dags att t.ex. följa rådet
            från Skogforsk och låta våra ledande biologer bland annat lav-,
            moss- och svampforskare samt markkemiska forskare utreda dels
            de biologiska konsekvenserna av kvävegödsling av skogsnaturen,
            dels riskerna för läckage till vattendrag och hav. Sådan forskning
            innebär kontroll och inventering av skogsytor under flera decennier.
            Till dess sådana studier är redovisade bör ett moratorium införas
            mot ökad kvävegödsling av svensk natur.
          </p>
          <p xml:id="i-4pM5prG8VKgmwauHhaDdF3">
            Sverige är ett högt utvecklat land där primitiv naturförstörelse
            inte längre kan motiveras som en del av fattigdomsbekämpning.
            Vi menar att dagens svenska politiker har ett ansvar att klokt
            förvalta våra naturresurser som vi fått av våra förfäder och som
            vi ska lämna över till kommande generationer. Bevarandet av natur
            och arter blir en allt viktigare del av livskvalitet och välfärd.
            Det må gälla de sista fritt forsande vattenfallen eller de sista
            oskyddade naturskogarna eller torsken i havet.
          </p>
          <p xml:id="i-HrkUbcteQe6pMZ7DxEkP44">
            Sverige har även ett politiskt ansvar att uppfylla internationella
            konventioner om biologisk mångfald som vi skrivit under. Det gäller
            t.ex. genomförandet av beslutet att minska förlusten av biologisk
            mångfald till år 2010.
          </p>
          <p xml:id="i-WVLBL2DNFttZyQVT4TU3R7">
            En försiktighetsprincip bör gälla som innebär att enbart den
            naturliga avkastningen tas ut ur naturens förråd i skogar och
            hav. Uttaget av resurser från hav och skogar har en naturlig gräns
            som politiker och företag bör respektera. När gränsen överskrids
            skadas miljö och natur och vi förvaltar skogsresursen på ett felaktigt
            sätt.
          </p>
          <p xml:id="i-H6XBKXc6sgpMSrNksGs5s5">
            Kvävegödslingen av skogsmark ökar nu kraftigt för varje år och
            var uppe i cirka 60 000 hektar år 2007. Miljöpartiet anser att
            vi nu bör stoppa upp vid denna nivå och satsa på seriös, långsiktig
            biologisk forskning om kvävegödslingens effekter på lavar, mossor,
            mykorrhizasvampar och skogens andra växter och djur. Vi bör även
            ge forskarna i uppdrag att studera kvävegödslingens effekter på
            de naturliga processerna i skogsmarken t.ex. den naturliga kvävebildningen
            och på kväveläckage till vattenekosystem.
          </p>
        </div>
        <div type="motSignatures">
          <list>
            <item xml:id="i-VdgH7GoARzSrDs4NQ5ZjYj" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-QgrKn3CzDiQYhBP54GBbrX" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-Cf63ittkrarParb1Fy847k" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
