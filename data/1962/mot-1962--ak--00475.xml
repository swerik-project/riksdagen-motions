<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00475">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__475/mot_1962__ak__475-001.pdf"/>
      <fw xml:id="i-G1bPRK6Hs2tatTDPZ4GFD9">
        Motioner i Andra kammaren, nr 475 år 1962 15
      </fw>
      <div xml:id="i-Syzh84XmGustkBUg5USA8J" type="motHeader">
        <div xml:id="i-Tp8CuW2cnyoNw4RPEneNps" type="motTitle"/>
        <div xml:id="i-3uv55og8QzLsygz6qqkipS" type="motSubmissionInfo"/>
      </div>
      <div xml:id="i-91LrCDp4pjxQVT6ECcvJV5" type="motBody">
        <div xml:id="i-UVatGhXo9HyomcgEY4FN2r">
          <p xml:id="i-9kyUKmgdiJXeDoFqccSJec">
            Nr 475
          </p>
          <p xml:id="i-VqqegejTvL1NhzoruPDY5Y">
            Av herr Nordgren, i anledning av Kungl. Maj:ts framställning
            om anslag till Konsumentvaruforskning och konsument- upplysning.
          </p>
          <p xml:id="i-CHKe33sYz3rqjj58CdGZiF">
            (Lika lydande med motion nr 400 i Första kammaren)
          </p>
          <p xml:id="i-AGE7rorQrfVN8gkJNCzu6b">
            Den av statens konsumentråd bedrivna verksamheten har till främsta
            syfte att genom beviljande av anslag till utredningar och undersökningar
            skapa underlag för en förbättrad pris- och varukännedom, vilken
            skall ge konsumenterna bättre möjligheter att överblicka marknadens
            varuurval. Några skiljaktiga uppfattningar om värdet av väl informerade
            konsumenter torde väl knappast föreligga. Vid en bedömning av
            storleken av de anslag, som bör ställas till rådets förfogande,
            måste emellertid beaktas alternativa möjligheter för konsumenterna
            att erhålla information om tillhandahållna produkter liksom möjligheterna
            att åstadkomma en objektiv sammanväg- ning av en varas kvalitativa
            egenskaper och dess pris. Beträffande konsumenternas möjligheter
            att på andra vägar erhålla va- ruinformationer torde knappast
            någon tvekan råda om att de av vederbö- rande leverantör lämnade
            upplysningarna i flertalet fall fyller rimliga an- språk på tillförlitlighet
            och utförlighet. Särskilt gäller dessa de enligt varu- deklarationsnämndens
            normer deklarerade varorna, vilka under de senaste åren ökat betydligt
            i antal, men även i reklamens olika former är som re- gel den
            sakliga informationen ett betydelsefullt inslag. Det måste ju
            för övrigt ligga i varje seriöst arbetande leverantörs intresse
            att lämna så fullständiga och objektiva informationer som möjligt
            om sina produkter, eftersom varje leverantör i längden är beroende
            av att de slutgiltiga konsumenterna blir nöjda med hans produkter.
            Det skulle föra alltför långt att i detta sammanhang gå in på
            alla de vä- gar, som konsumenterna i dag kan erhålla varuinformationer
            på. Det torde dock framstå klart, att konsumenterna redan nu före
            sina inköp kan skaffa goda informationer om tillhandahållna varor.
            Vad därefter beträffar möjligheterna att åstadkomma objektiva
            jämförel- ser mellan olika varors pris och kvaliteter torde med
            fog vissa betänklighe- ter kunna anföras. Visserligen torde det
            vara möjligt att utföra både kvali- tetsprovningar och prisstudier
            för likartade produkter, men därifrån och till samordnade pris-
            och kvalitetsupplysningar är ett långt steg. Konsumentens kostnad
            för en vara utgör ju i åtskilliga fall en kostnad inte bara för
            varans
          </p>
          <pb facs="riksdagen-motions-pdf/data/1962/mot_1962__ak__475/mot_1962__ak__475-002.pdf"/>
          <fw xml:id="i-CFMfXLZw2zAQXFVw6ZuQ6A">
            16 Motioner i Andra kammaren, nr 475 år 1962
          </fw>
          <p xml:id="i-Q4aSxJWhwoB38RqgKveiGn">
            kvalitativa egenskaper utan också t. ex. för den service, som
            följer med det gjorda köpet. Att på ett objektivt riktigt sätt
            värdera en dylik service torde vara helt ogörligt, eftersom en
            viss servicenivå med visshet måste värderas olika av olika konsumenter.
            Att kräva av den utredande personalen en med hänsyn även till
            dessa faktorer fullt objektiv redogörelse innebär med and- ra
            ord uppställandet av orimliga krav. Även ur andra synpunkter framstår
            en samordnad pris- och kvalitetsupp- lysning som betänklig. Ur
            leverantörernas synpunkt måste ett absolut krav på varje utredning
            vara, att den återger fullt aktuella uppgifter. I nu rådande marknadsläge
            kan emellertid förhållandena ändras mycket snabbt på prisområdet.
            Att stor skada kan vållas t. ex. en viss leverantör, om han genomfört
            en prissänkning under tiden mellan utredningens avslutande och
            dess publicering, torde vara uppenbart. Även på andra grunder
            kan stora betänkligheter resas mot en i statlig regi bedriven
            samordnad pris- och kvalitetsinformation. Redan det anförda sy-
            nes dock enligt min mening klart tala för att den av statens konsumentråd
            hedrivna verksamheten bör i sin helhet inriktas på studier av
            de kvalitativa egenskaperna hos olika produkter. Vid en sådan
            inriktning av rådets verk- samhet bör anslaget för konsumentvaruforskning
            och konsumentupplys- ning för budgetåret 1962/63 begränsas till
            807 000 kronor, dvs. utgå med samma belopp som anvisats för budgetåret
            1961/62 inklusive de medel, som då kunde tagas i anspråk ur handels-
            och sjöfartsfonden. Under åberopande av vad ovan anförts hemställer
            jag, att riksdagen måtte till Konsumentvaruforskning och konsumentupplysning
            för budgetåret 1962/63 anvisa ett re- servationsanslag av 807
            000 kr.
          </p>
          <p xml:id="i-ADfyB4tgZjbxxfiHSk77wW" type="date">
            Stockholm den 26 januari 1962
          </p>
          <div xml:id="i-7AZxVeHh9tmhgbYLEE1x3F" type="signatureBlock">
            <p xml:id="i-Y3DECZG87avgdPTpgeprBp" who="i-BTQHo9TKPt4psovBo1HK4X" type="signature">
              Hans Nordgren
            </p>
          </div>
          <p xml:id="i-4TVxdjzMtNmbzKqW3mBsCP">
            Emil Kihlströms Tryckeri AB Stockholm 1962 620123
          </p>
        </div>
      </div>
    </body>
  </text>
</TEI>
