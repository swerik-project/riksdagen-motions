<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__219/mot_1947__fk__219-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 219. 9
          </p>
          <p>
            Nr 219.
          </p>
          <p>
            Av herr Lindström m. fl., om inrättande av ett forskningsinstitut
            för utförande av opinionsundersökningar.
          </p>
          <p>
            Under senare år ha opinionsundersökningar enligt den s. k. Gallupmetoden
            vunnit alltmer ökad utbredning. Dessa undersökningar avsågo till
            en början väsentligen marknadsförhållanden och utvecklades sålunda
            ur enskilda pro- ducenters försök att erhålla kännedom om konsumenternas
            önskningar, be- hov och köpvillighet beträffande olika varor.
            Dessa kommersiella marknads- undersökningar utgöra alltjämt en
            huvuddel av det forskningsarbete, som utföres av de opinionsundersökningsinstitut
            som efter hand växt fram. Vid sidan härav har denna statistiska
            metodik i alltmer ökad utsträckning tagits i anspråk för att utröna
            medborgarnas inställning till olika politiska, social- ekonomiska
            och andra allmänna problem. Sådana undersökningar, vilka visat
            sig i hög grad intressera allmänheten, finansieras vanligen av
            tidnings- organ eller politiska intresseorganisationer, som abonnera
            på desamma och tillförsäkra sig ensamrätten till undersökningsresultatens
            publicering. I vårt land är det i huvudsak endast ett institut,
            nämligen Svenska Gallupinstitutet, som utför dylika opinionsundersökningar
            av större allmänt intresse. Den metodik, som kommer till användning
            vid dessa undersökningar, är den s. k. samplingsmetoden, som i
            växande utsträckning utnyttjas även för andra slag av statistiska
            utredningar, exempelvis undersökningar rörande bostads- och levnadsförhållanden,
            försäkringsfrågor, jordbruksfrågor av både teknisk och ekonomisk
            innebörd, produktionsförhållanden, liksom inom medicinen och naturvetenskapen
            o. s. v. Metodiken grundar sig på det för- hållandet, att även
            ett relativt litet urval av uppgifter om det är fullt repre- sentativt,
            d. v. s. inbegriper samma proportioner av olika delgrupper som
            en fullständig undersökning skulle göra, med en begränsad, mätbar
            osäker- hetsmarginal, kan ge en riktig »miniatyrbild&gt; av de förhållanden
            man vill utreda. Ett urval av några få tusen personer, som fördelar
            sig på olika in- komstklasser, socialgrupper, näringsgrenar, landsdelar,
            stadsbygd och lands- bygd, köns- och åldersgrupper av befolkningen
            etc. på samma sätt som den totala befolkningen i landet, kan sålunda
            förväntas vara tillräckligt för att ge en någorlunda representativ
            bild av exempelvis hur folk i allmänhet tyc- ker och tänker i
            olika hänseenden. Det säger sig emellertid självt, att denna metodik
            erbjuder vissa svårig- heter och att den måste handhavas med stor
            varsamhet. Även om resulta- ten i åtskilliga kontrollerbara fall
            visat sig komma det verkliga läget för- vånansvärt nära, föreligga
            i själva verket åtskilliga felkällor. Flertalet opinionsundersökningar
            avse förhållanden, som icke till rimliga kostnader på annat sätt
            kunna studeras. De institut som utföra dessa undersökningar
          </p>
          <p>
            -
          </p>
          <pb facs="riksdagen-motions-pdf/data/1947/mot_1947__fk__219/mot_1947__fk__219-002.pdf"/>
          <p>
            10 Motioner i Första kammaren, nr 219.
          </p>
          <p>
            åtaga sig därför ett betydande ansvar och böra åtnjuta förtroende
            för oom- tvistlig vetenskaplig objektivitet. I första hand är
            det givetvis angeläget, att det urval av befolkningen som utfrågas
            vid undersökningarna verkligen är fullt representativt, d. v.
            s. att olika delningsgrupper bli företrädda i så riktiga proportioner
            som möjligt. I detta avseende torde man redan ha hunnit långt,
            men problemet är av begripliga skäl synnerligen komplicerat, och
            det torde vara i starkt behov av ytterligare undersökning. En
            annan felkälla ligger i den frestelse som en undersökningsagent
            kan utsättas för att själv på måfå fylla i svar utan att företaga
            intervjuer för att på så sätt begränsa sitt arbete. Visserligen
            torde dylikt fusk vara förhållandevis lätt att upptäcka, om det
            bedrives i stor omfattning och ofta upprepas, ty svaren från vederbörande
            agent kom- ma då att på ett tydligt sätt avvika från de svar,
            som insamlas av andra agenter med likartade undersökningsområden;
            dessutom kunna kontrollun- dersökningar företagas. Men även ett
            begränsat och därför mera svårupp- täckt fusk kan bidraga till
            att göra undersökningsresultaten mindre exakta. Den kanske allvarligaste
            felkällan är den som ligger i själva frågetekniken. En fråga måste
            vara formulerad så att den verkligen passar till problemets sakliga
            innehåll. Den bör vidare kunna begripas av alla, som kunna tänkas
            ha tagit ställning till densamma. Den får slutligen icke vara
            suggestiv, d. v. s. inte genom själva sin formulering fresta den
            tillfrågade att svara i viss rikt- ning. I dessa avseenden är
            det desto svårare att komma till ett gott resultat, eftersom varje
            ny undersökning förutsätter nya studier för att man skall kunna
            få frågorna formulerade på ett sätt som på en gång är sakligt
            rele- vant och förståeligt utan att den tillfrågade samtidigt
            »ledes» i viss riktning. Ett sätt att kontrollera, att frågeformuleringen
            verkligen är lämplig och »neutral&gt;, är att företaga en s. k. split
            Lallot, varvid olika formuleringar an- vändas för olika grupper
            av tillfrågade personer; det blir härigenom möj- ligt att få en
            uppfattning om huruvida undersökningsresultatet påverkas av frågans
            formulering eller icke. I ytterligare ett viktigt hänseende kunna
            opinionsundersökningar ge ett vilseledande intryck. Det gäller
            själva urvalet av de undersökningar som göras och framför allt
            av de undersökningar som publiceras. Det ligger i sakens natur,
            att de, som beställa undersökningar från ett opinionsundersök-
            ningsinstitut, ofta välja ämnen av den karaktär, att de kunna
            förvänta un- dersökningsresultat, som tyda på en för dem förmånlig
            folkopinion. Om emellertid undersökningsresultaten likväl icke
            skulle te sig för dem förmån- liga, komma de att frestas att icke
            publicera dessa resultat. Följden blir, att det helt eller övervägande
            publiceras sådana undersökningar, vilkas resultat te sig fördelaktiga
            eller åtminstone neutrala från beställarnas intressesyn- punkter,
            medan andra undersökningar icke bli gjorda eller, om de bli gjorda,
            i varje fall undertryckas. Då beställarna av naturliga skäl väsentligen
            repre- sentera de penningstarka grupperna inom samhället, händer
            sålunda lätt, att den beskrivning av folkopinionen, som dessa
            undersökningar ge, blir i viss mån »tendentiöst ofullständig»
            och därmed i icke ringa grad snedyvri-
          </p>
          <pb facs="riksdagen-motions-pdf/data/1947/mot_1947__fk__219/mot_1947__fk__219-003.pdf"/>
          <p>
            Motioner i Första kammaren, nr 219. 11
          </p>
          <p>
            den på ett sätt som motsvarar dessa penningstarka gruppers intressen.
            Den- na tendens kan ytterligare skärpas i den mån man vid publiceringen
            av re- sultaten från varje enskild undersökning utesluter eller
            endast i förbigående berör sådana uppgifter, som vederbörande
            beställare icke finner fördelaktiga, men däremot särskilt framhäver
            de resultat, som peka i för beställaren för- månlig riktning.
            Om man dessutom i kommentaren till undersökningsberät- telsen
            underlåter att beröra vissa felkällor eller endast framhäver dem
            i de sammanhang, där detta ter sig påkallat med hänsyn till beställarens
            intres- sen, blir intrycket av undersökningen i än högre grad
            felaktigt. Det är sålunda ett flertal olika svårigheter, som måste
            bemästras vid ut- förande av opnionsundersökningar. Det torde
            emellertid finnas goda utsik- ter att i hög grad bemästra dem
            under förutsättning att undersökningarna utföras av ansvarsmedveten
            och vältränad personal under vetenskapligt sko- lade ledare, som
            behärskas av ambitionen att lämna ifrån sig sakligt rele- vanta
            och objektivt riktiga undersökningsresultat och som därför också
            kun- na förutsättas ständigt arbeta med uppgiften att genom forskning
            och expe- riment ytterligare fullkomna metoderna för felkällornas
            undanröjande. När undersökningarna bedrivas av kommersiellt organiserade
            företag, före- ligger dock ingen garanti för att den professionella
            standarden genomgående blir så hög som måste erfordras. Svenska
            Gallupinstitutet, som är ett sådant rent kommersiellt företag,
            har visserligen utfört flera undersökningar av stort allmänt intresse,
            och dess arbete har sålunda i vissa hänseenden varit framgångsrikt.
            Dock har det i flera sammanhang ådragit sig anmärkningar, som
            allvarligt rubbat förtroendet för dess undersökningar. Det har
            härige- nom blivit ännu svårare än eljest behövt bli fallet för
            detta institut att vinna kunder även från andra än de särskilt
            penningstarka grupper, som av natur- liga skäl alltid dominera
            bland beställarna. Svenska Gallupinstitutet har sålunda vid vissa
            tillfällen organiserat under- sökningar på ett sätt, som varit
            ägnat att få fram ett för beställarna önskligt resultat. Vid en
            undersökning för något år sedan frågades följande: »Tycker Ni,
            att den sittande regeringen givit tillräckligt klara besked om
            hur långt den tänker utsträcka den statliga kontrollen över näringslivet,
            eller tycker Ni, att regeringen mer än nu behöver klargöra sina
            syften i detta hänse- ende?» Denna fråga måste anses så formulerad,
            att den inbjuder till ett för- nekande av de lämnade beskedens
            tillräcklighet. Det är vidare att märka, att det inte i samma
            sammanhang ställdes någon fråga om huruvida andra par- tier gett
            tillräckligt klara besked respektive vilket parti, som gett de
            utförli- gaste beskeden. Den avgörande kritiken mot undersökningen
            är emellertid, att resultaten bli helt meningslösa, om de inte
            ställas i samband med huru- vida de tillfrågade personerna alls
            tagit del av de besked, som lämnats, eller icke. Svaren på den
            framställda frågan borde ha redovisats särskilt för dem, som läst
            arbetarrörelsens efterkrigsprogram, vilket antagits som regerings-
            program av den sittande regeringen eller som tagit del av de politiska
            infor- mationerna i arbetarpressen, som på ett vida mer fullständigt
            sätt och på mera framträdande plats återger deklarationer från
            regeringshåll än den bor-
          </p>
          <pb facs="riksdagen-motions-pdf/data/1947/mot_1947__fk__219/mot_1947__fk__219-004.pdf"/>
          <p>
            12 Motioner i Första kammaren, nr 219.
          </p>
          <p>
            gerliga pressen, vilken svarar för över 80 procent av tidningscirkulationen.
            Det hade då säkerligen visat sig, att den majoritet av tillfrågade
            personer, som ansåg regeringens besked otillräckliga, till alldeles
            övervägande del helt enkelt underlåtit att göra sig underkunnig
            om de besked som verkligen getts. Ett sådant undersökningsresultat
            hade visserligen inte varit på något sätt sensationellt, men det
            hade å andra sidan varit väsentligt mera sakligt rele- vant än
            det resultat som framkom med den faktiska använda metodiken. Det
            är slutligen att märka, att det vid tiden för denna undersöknings
            före- tagande i den borgerliga pressen fördes en kraftig propaganda,
            som just gick ut på att regeringen lämnat otillräckliga besked;
            det är inte uteslutet, att detta delvis skedde just därför, att
            man härigenom ville påverka undersök- ningsresultaten. Vid en
            annan undersökning, som företogs i november 1945, frågades bl.
            a.: »Tror Ni, att industrien i sin helhet skulle drivas och utvecklas
            bättre, om den övertoges av staten?» På denna fråga svarade 18
            procent av de tillfrå- gade, att det skulle bli »bättre i statlig
            drift&gt;, 47 procent däremot ansågo, att det var »bättre nu», 11
            procent svarade »ingen skillnad» och 24 procent »vet inte.» Detta
            undersökningsresultat utnyttjades i den borgerliga pressen för
            att visa, att regeringen icke hade folket bakom sig i sina » socialiseringspla-
            ner», Och det är alldeles tydligt, att det just var för att kunna
            utnyttjas på detta sätt, som undersökningen företogs. I själva
            verket kan emellertid ur detta undersökningsresultat alls icke
            utläsas någonting angående folkets in- ställning till regeringens
            planer. Frågan var ur den synpunkten fullständigt irrelevant,
            eftersom i arbetarrörelsens efterkrigsprogram påyrkas förstatligan-
            de endast i vissa fall, där detta är motiverat av speciella skäl,
            särskilt när man icke på annat sätt kan undanröja monopolistisk
            prisbildning eller miss- hushållning, medan däremot den enskilda
            företagsformen förordas i alla så- dana fall, där den visar sig
            vara ur sociala och ekonomiska synpunkter ef- fektiv. Men även
            oavsett detta förhållande, att frågan om totalförstatligande av
            industrien icke tagits upp från något ansvarigt politiskt håll,
            måste det te sig som ur undersökningsteknisk synpunkt direkt felaktigt
            att som enda alternativ till status quo taga upp ett i vårt land
            så verklighetsfrämmande ytterlighetsalternativ som totalförstatligande
            och fullständigt utesluta alla mera realistiska mellanalternativ,
            exempelvis: förstatligande i speciella fall; ökad samhällelig
            kontroll utan förändring i ägoförhållandena: demokratise- ring
            av hushållningen genom ökad utbredning av kooperativa företagsformer,
            genom inrättande av permanenta branschråd med representation för
            företa- gare, löntagare och konsumenter etc. De många medborgare,
            som icke skulle anse det fördelaktigt att totalförstatliga hela
            industrien men som däremot mena att det skulle vara lämpligt att
            på ett eller annat sätt förändra indu- striens organisationsformer
            i demokratisk riktning, ha säkerligen varit oför- mögna att på
            denna fråga lämna ett svar som verkligen återgivit deras upp-
            fattning. Skulle man likväl söka tolka undersökningsresultaten
            sådana som de föreligga, skulle de snarast anses tyda på en förvåningsvärt
            starkt ut- bredd radikalitet i denna fråga och icke — som man
            sökt göra gällande —
          </p>
          <pb facs="riksdagen-motions-pdf/data/1947/mot_1947__fk__219/mot_1947__fk__219-005.pdf"/>
          <p>
            Motioner i Första kammaren, nr 219. 13 på någon särskilt utpräglad
            konservativism. Om verkligen 18 procent av medborgarna anse, att
            ett totalförstatligande av industrien skulle vara till fördel,
            och sammanlagt 29 procent, att det i varje fall icke skulle skada,
            är detta väsentligt mer än man kunde vänta med hänsyn till att
            väljarkåren icke inbegriper mer än 11 procent kommunister. Och
            nästan ännu mer an- märkningsvärt är, att de tillfrågade socialdemokrater,
            som skulle ansett ett totalförstatligande av industrien fördelaktigt,
            voro föga färre (29 procent) än de som uttalade sig för status
            quo (35 procent). Men med allra största sannolikhet skulle även
            bland dem som uttalat sig för totalförstatligande en mycket stor
            del ha avgivit ett annat votum, om de haft fler alternativ till
            status quo än detta ytterlighetsalternativ att välja på. Hur man
            än söker tolka resultaten, blir slutomdömet sålunda, att denna
            undersökning utförts med hjälp av en så underhaltig frågemetodik,
            att den icke ger något säkert och relevant svar. Det är nästan
            endast som ett exempel på hur sådana under- sökningar icke skola
            utföras, som den har något intresse. Att Svenska Gallupinstitutet
            på ett sätt, som måste anses synnerligen olämp- ligt för ett organ
            som framträder med vetenskapliga anspråk, står i beroen- deförhållande
            särskilt till penningstarka kunder, framträdde kanske allra tydligast,
            när institutet i höstas, på initiativ av Dagens Nyheter, utfärdade
            publiceringsstopp på en redan till abonnerade tidningar utsänd
            undersök- ningsberättelse avseende svenska folkets inställning
            till Per Albin Hanssons regering. Ifrågavarande undersökning hade
            utförts dels i mars och dels i ok- tober. Enligt marsundersökningen
            hade 48 procent av de tillfrågade förkla- rat sig vara övervägande
            nöjda med regeringen och 12 procent övervägande missnöjda, medan
            återstoden var odeciderad eller svarade »vet inte». Detta undersökningsresultat
            hade icke publicerats. Efter den förnyade undersök- ningen i oktober,
            som utvisade att de övervägande nöjda ökats till 54 pro- cent,
            medan de missnöjda minskats till 11 procent, hade det emellertid
            varit avsikten att båda undersökningarna skulle publiceras i ett
            sammanhang, och det var för detta ändamål, som undersökningsberättelsen
            utsändes till abon- nenterna. I sista ögonblicket ansåg sig emellertid
            Dagens Nyheters ledning finna, att undersökningsmetodiken var
            mindre tillfredsställande och att un- dersökningen därför borde
            göras om efter annan metodik, innan publicering fick ske, och
            Gallupinstitutet böjde sig för denna åsikt. Det förefaller emel-
            lertid knappast sannolikt, att man underlåtit att publicera resultaten
            av un- dersökningen vare sig i mars eller i oktober, om dessa
            resultat gått i annan riktning än vad de gjorde. Det är att märka,
            att undersökningsmetodiken var densamma vid båda tillfällena,
            så att eventuella felaktigheter i densam- ma borde ha kunnat rättas,
            innan den sista undersökningen företogs och icke först sedan det
            befunnits, att resultaten tedde sig oförmånliga ur de politiska
            synpunkter, som företräddes av en ledande abonnent. Trots försöket
            att hej- da offentliggörandet kom emellertid undersökningen till
            offentlig kännedom därigenom att ett par tidningar vägrade efterkomma
            anvisningen om publi- ceringsstopp. Den här anförda axplockningen
            ur kritiken mot Svenska Gallupinstitutet
          </p>
          <pb facs="riksdagen-motions-pdf/data/1947/mot_1947__fk__219/mot_1947__fk__219-006.pdf"/>
          <p>
            14 Motioner i Första kammaren, nr 219.
          </p>
          <p>
            torde vara tillräcklig för att ådagalägga, att det i varje fall
            icke är lämpligt att kommersiellt företag ensamt utför undersökningar
            av denna typ. Det konstitutiva för ett demokratiskt samhälle är
            ju, att folkopinionen blir av avgörande betydelse för landets
            styrelse. I första hand gäller detta givet- vis om den folkopinion,
            som kommer till uttryck vid allmänna val. Men även mellan valen
            är det av stort intresse att följa växlingarna i folkopinionen.
            Det är vidare av intresse att erhålla kunskap om folkuppfattningen
            i kon- kreta specialfrågor: vid valtillfällena kommer nämligen
            denna endast i be- gränsad utsträckning till synes, eftersom medborgarna
            då i allmänhet ge ut- tryck endast åt en mera allmän inställning.
            Det är slutligen för det demokra- Uuska upplysningsarbetet av
            väsentligt värde att få en föreställning om i vad mån folkopinionen
            i skilda frågor påverkas av riktiga eller oriktiga uppfatt- ningar
            om faktiska förhållanden. I alla dessa och andra hänseenden torde
            det vara möjligt att genom opinionsundersökningar erhålla kompletterande
            informationer, som visserligen icke alls kunna ersätta den kunskap
            som ex- empelvis politiska representanter vinna genom direkt kontakt
            med valmän- nen men som dock böra kunna ge väsentligt ökad säkerhet
            vad gäller rent kvantitativa mått. Inte minst kunna sådana på
            systematiska undersökningar grundade informationer vara av värde
            som hälsosamma korrektiv, när vissa delar av pressen, såsom ofta
            sker i syfte att utöva påtryckning på statsmak- terna, söka frambesvärja
            konstlade »opinionsstormar», som i verkligheten mera uppröra tidningsredaktionerna
            än de djupa folkleden. För att sådana kompletterande informationer
            verkligen skola kunna bli av värde erfordras emellertid, att man
            är försäkrad om att de äro objektivt giltiga och inhäm- tats med
            hjälp av vetenskapligt tillfredsställande metoder och att de dess-
            utom icke äro »tendentiöst oful'ständiga». Detta är, av förut
            angivna skäl, av väsentlig vikt för demokratien. Tillgodoses icke
            dessa krav, komma opinions- undersökningar av denna typ att i
            värsta fall helt motverka ifrågavarande demokratiska syften och
            i stället ingå som led i den fabrikation av »opinions- stormar»,
            som nyss berörts. Som vi här angivit, ha tendenser i sådan rikt-
            ning icke saknats. Det är knappast att förvänta, att gallupundersökningar
            komma att före- tagas i minskad omfattning eller att det här rent
            av skulle röra sig om en snabbt övergående »modefluga». Snarare
            kan man förvänta, att undersök- ningar av detta slag komma att
            öka i omfattning och betydelse. Under så- dana förhållanden måste
            även den, som eventuellt ställer sig tveksam till nyt- tan av
            gallupundersökningar, anse en sanering på detta område erforderlig.
            Det synes oss, som om en sådan sanering skulle åstadkommas på
            bästa sätt, om det nuvarande kommersiellt organiserade opinionsinstitutet
            finge kon- kurrens från ett offentligt eller halvoffentligt undersökningsinstitut,
            som kun- de anknytas till en statistisk eller socialvetenskaplig
            institution vid högskola eller universitet och dessutom borde
            ställas under en styrelse, vari bl. a. oli- ka folkliga organisationer
            skulle vara representerade. På längre sikt torde det åtminstone
            finnas vissa utsikter till att ett sådant institut skulle kunna
            ekonomiskt bära sig. Man får dock i varje fall räkna med vissa
            startkostna-
          </p>
          <pb facs="riksdagen-motions-pdf/data/1947/mot_1947__fk__219/mot_1947__fk__219-007.pdf"/>
          <p>
            Motioner i Första kammaren, nr 219. 15
          </p>
          <p>
            der. Det är heller inte uteslutet att även i fortsättningen ett
            visst underskott kan uppstå, eftersom arbetet vid detta institut
            bör bedrivas med särskild vetenskaplig noggrannhet, vartill kommer
            att sådana undersökningsresultat, som äro av mera allmänt intresse,
            icke böra förbehållas endast åt enskilda beställare utan tvärtom
            i största möjliga utsträckning böra publiceras eller i varje fall
            hållas tillgängliga för allmänheten. En sådan politik kan otvivel-
            aktigt minska inkomsterna från enskilda beställare, även om vissa
            mot- verkande anordningar kunna tänkas, t. ex. genom att abonnerande
            tidnings- organ få åtnjuta ensamrätt till resultaten under en
            vecka, varefter en mera fullständig redogörelse publiceras genom
            institutets egen försorg. Skulle vissa nettokostnader uppstå även
            på längre sikt, kunde dessa eventuellt fördelas mellan staten
            och de anslutna organisationerna. Vi tillåta oss sålunda hemställa,
          </p>
          <p>
            att riksdagen i skrivelse till Konungen ville hemställa om utredning
            i frågan om inrättande av ett offentligt eller halv- offentligt
            forskningsinstitut, som, med anknytning till lämp- lig vetenskaplig
            universitets- eller högskoleinstitution och un- der inseende av
            bl. a. folkliga organisationer, skulle ha till uppgift att utföra
            vederhäftiga opinionsundersökningar en- ligt statistisk samplingsmetod
            och att sörja för att resultaten av undersökningarna, i den mån
            de äro av allmänt intresse, i så fullständig form som möjligt
            publiceras eller eljest hål- las tillgängliga för allmänheten.
          </p>
          <p>
            Stockholm den 23 januari 1947.
          </p>
          <p>
            Rickard Lindström.
          </p>
          <p>
            Lars V. Lindén. Einar Eriksson. Ruben Wagnsson. Axel Uhlén. Emil
            Ahlkvist. Oscar Olsson. John Sandberg. G. Heiiman. Lage Svedberg.
            Henry Johansson. Rob. Kriigel. Birger Andersson.
          </p>
          <p>
            A. Gillström. H. Sten. William Ohlsson.
          </p>
        </div>
      </div>
    </body>
  </text>
</TEI>
