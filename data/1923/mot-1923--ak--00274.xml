<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__274/mot_1923__ak__274-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 274. 7
          </p>
          <p>
            Nr 244.
          </p>
          <p>
            Av herr Röing, i anledning av Kungl. Maj:ts proposition, nr 124,
            med förslag till förordning om motorfordon m. m.
          </p>
          <p>
            I propositionen nr 124 med förslag till ny automobilförordning,
            som förelagts årets riksdag, har regeringen i motsats till den
            åsikt, som förfäktades av majoriteten bland 1920 års automobilsakkunniga,
            föresla- git indragning av den s. k. efterbesiktningen av automobiler,
            som ej gå i yrkesmässig trafik. Jag anser dock starka skäl tala
            för bibehållande av efterbesiktning jämväl i fråga om privata
            automobiler. Visserligen har det anmärkts mot efterbesiktningen,
            att denna i regel omfattar ett så ytligt förfarande, att dess
            värde i trafiksäkerhetens tjänst vore omtvistligt. Häremot kan
            invändas, att även om det ligger i sakens natur, att varje besiktning,
            som ej tar hänsyn till de inre orga- nens förslitning, i viss
            mån måste bliva bristfällig, så utgör dock kör- ningen och de
            yttre iakttagelserna vid besiktningstillfället en säker led- ning
            vid bedömande av det skick, vari fordonet befinner sig. Ett stöd
            för denna uppfattning utgör f. ö. den omständigheten, att efterbesiktning
            av fordon i yrkesmässig trafik bibehållits i propositio- nen,
            och om häremot invändes, att det i detta fall gäller årligen åter-
            kommande besiktningar, medan desamma vid privata automobiler blott
            försiggå vart 3:dje år, så tarvar dock en logisk slutledning,
            att om en ändring befinnes önskvärd, skall den icke vända sig
            mot efterbesiktningen men väl mot den 3-årsperiod, som är medgiven.
            Ehuru enligt min mening en begränsning av denna tid vore önskvärd,
            anser jag mig dock under nuvarande förhållanden ej böra föreslå
            en dylik, utan inskränker Jag mig till att framhålla, att enligt
            besiktningsmannakårens samlade er- farenhet får efterbesiktningen,
            jämväl i den form, varunder den tillämpas enligt nuvarande förordning,
            anses såsom ett synnerligen verksamt och
          </p>
          <pb facs="riksdagen-motions-pdf/data/1923/mot_1923__ak__274/mot_1923__ak__274-002.pdf"/>
          <p>
            8 Motioner i Andra kammaren, Nr 274.
          </p>
          <p>
            värdefullt medel till automobilparkens vidmakthållande. Att indraga
            efterbesiktningsskyldigheten för privatautomobiler är därför enligt
            min mening att släppa loss alla de faktoror, som bidraga till
            uppkomsten av mindervärdiga fordon utan att genom denna eftergift
            tillföra varken sta- ten, den enskilde eller allmänheten någon
            som helst vägande fördel. Det kan förefalla, som om den privata
            automobilägaren gjorde en årlig be- sparing av 5 kr., men i verkligheten
            torde ett motsatt förhållande äga rum, ty vid efterbesiktningstillfället
            påpekas för honom av sakkunnig person bristfälligheter, som om
            de få pågå opåtalta och ej snarligen av- hjälpas, längre fram
            medföra betydande reparationskostnader. Härtill kommer, att i
            samma stund, som efterbesiktning av privatautomobiler bortfaller,
            ha ägarna med all sannolikhet att emotse väsentligt höjda försäkringsavgifter,
            ty indrages den periodiska, statliga besiktningen, sakna försäkringsbolagen
            möjlighet att avgöra, när vagnarna såsom för- säkringsobjekt böra
            utrangeras. Denna olägenhet drabbar f. ö. icke en- bart försäkringsbolagen
            utan ett allmänt osäkerhetstillstånd insmyger sig i fråga om det
            rullande materialet. Borttages nämligen den periodiska efterbesiktningen,
            avhändas samtidigt myndigheterna möjligheten att in- draga mindervärdiga
            fordon ur trafiken ($ 7 mom. 1), ty hela indrag- ningsproceduren
            vilar närmast på de anmälningar, som ingå från be- siktningsmännen.
            Fria från den kontroll, som besiktningsförfarandet innebär, kommer
            en fortsatt användning av dylika fordon att enbart vara beroende
            av ägarnas omdöme och godtycke, d. v. s. slarv, okunnig- het och
            likgiltighet få mången gång fritt spelrum. Enligt 8 5 mom. 1 i
            propositionen stadgas, att besiktningsman skall ofördröjligen
            anmäla till länsstyrelsen, därest en automobil vid be- siktningstillfället
            icke befinner sig i lämpligt och föreskrivet skick. Det förutsättes
            sålunda, att fel kunna visa sig, och om detta är fallet såväl
            vid första besiktningstillfället som vid de årligen återkommande,
            hur mycket större skäl har man icke då för antagandet, att bristfälligheterna
            skola framträda, när en 3-årsperiod ligger mellan besiktningstillfällena.
            Av upplysningar, som inhämtats hos automobilbesiktningsmännens
            förening, framgår, att av fordon, som framföras till efterbesiktning,
            upp- visa i genomsnitt 30 å 40 z så starka förslitningar eller
            eljest varit olämpliga, att de först efter mer eller mindre vidlyftiga
            reparationer ha medgivits i trafik. Det synes mig, som om dessa
            siffror med all önsk- värd tydlighet jävade talet om efterbesiktningens
            ringa värde. Men utöver vad som anförts, tala andra skäl för dess
            bibehållande. I $ 5 mom. 1 i propositionen föreskrives sålunda,
            att om ändring av betydenhet vidtagits å automobilen, skall ägaren
            anmäla detta hos be-
          </p>
          <pb facs="riksdagen-motions-pdf/data/1923/mot_1923__ak__274/mot_1923__ak__274-003.pdf"/>
          <p>
            Motioner i Andra kammaren, Nr 274. 9
          </p>
          <p>
            siktningsmannen. Denna anmälningsskyldighet iakttages emellertid
            ytterst Det heter vidare i $ 2 mom. 6, att automobils hjultryck
            må icke över- stiga etc. Hur skall detta kontrolleras, när vederbörande,
            befriade från efterbesiktningsskyldighet, kunna vid lämpligt tillfälle
            efter 1:sta besikt- ningen vidtaga vilka ändringar som helst,
            och framför allt vid utbyte av ringar ersätta de förslitna med
            väsentligt klenare dimensioner, från- sett att de, då det gäller
            massiva gummiringar, först utbyta dessa, sedan gummibeläggningen
            nedslitits (Se $ 18 mom. 1, 2). Det ligger nära till hands, särskilt
            för personer vilka sakna all praktisk erfarenhet på hithörande
            område, att i efterbesiktningen se en onödig börda, men en var,
            som kan bygga sitt omdöme på praktiska iakttagelser, måste tillstå,
            att efterbesiktningen är en säkerhetsfaktor, som i allmänhetens
            eget intresse bör bibehållas. Anses det likgiltigt, i vilket tillstånd
            privatmannens automobil be- finner sig, och betraktas det som
            hans ensak och ej angå andra väg- farande, därest hans fordon
            är mindervärdigt med opålitlig styrinrättning, bräckta fjädrar
            och förslitna manövreringsorgan, då kan säkerligen efter- besiktningen
            undvaras. Men är det å andra sidan angeläget att ur stat- lig,
            militär och samhällelig synpunkt vidmakthålla materialet och att
            på något sätt hålla automobilen under kontroll, så att densamma
            ej kan ut- göra en fara för den övriga trafiken, så fyller efterbesiktningen
            en viktig uppgift och kan ej utan förfång avlägsnas. Då efterbesiktningsinstitutionen
            bedömes, skall man ej hålla sig till det fåtal privata automobilägare,
            som hava egen chaufför och därigenom tillförsäkra sina fordon
            en viss permanent skötsel, utan man skall taga den stora masssan
            av automobilägare, som själva föra sina fordon, ofta tills dessa
            falla sönder. Särskilt för denna kategori är besöket vart 3:dje
            år hos besiktningsmannen av stor praktisk betydelse och mången
            gång av påtagbar nytta, ty här erhålla de kanske för första gången
            ett opar- tiskt och sakkunnigt omdöme om hur de handhaft sina
            fordon, samtidigt som de förständigas att inom viss tid avhjälpa
            de bristfälligheter, som blottats vid inspektionen. Automobilbesiktningsmännens
            förening, som vid sitt årsmöte den 18 mars i år bl. a. tagit ståndpunkt
            till frågan om efterbesiktning, har enhälligt uttalat, att den
            anser borttagandet av efterbesiktningsskyldig- heten för privatautomobiler
            såsom en olämplig åtgärd, vilken står i skarp kontrast mot det
            nya förslagets andemening, som är att genom höjning av trafikkulturen
            åvägabringa en ökad trafiksäkerhet.
          </p>
          <p>
            DBihang till riksdagens protokoll 1923. 4 saml. 97 häft. (Nr
            273—276.) 2
          </p>
          <pb facs="riksdagen-motions-pdf/data/1923/mot_1923__ak__274/mot_1923__ak__274-004.pdf"/>
          <p>
            10 Motioner i Andra kammaren, Nr 274.
          </p>
          <p>
            Även i ett annat avseende tillåter jag mig hemställa om ändring
            i den föreslagna förordningen. Det gäller uttrycket: »Skattevikt».
            Ge- nom kungörelse den 20 oktober 1922 (nr 500) har fastslagits,
            vad som i nu gällande automobilförordning avses med automobils
            egen vikt, näm- ligen vikten av automobilen i normalt, fullt driftfärdigt
            skick vid an- vändning av tyngsta till automobilen hörande karosseri,
            men med från- räknande av vikten av till automobilen hörande verktyg,
            reservdelar och reservgummi, ävensom bränsle, smörjolja och vatten.
            Genom sistnämnda stadgande, som jämväl bibehållits i propositionen,
            blir det omöjligt att erhålla en tillförlitlig uppgift på skattevikten,
            med mindre sistnämnda faktorer fastställas genom en noggrann beräkning,
            ett förfaringssätt, som beträffande smörjolja och vatten, stöter
            på hart när oövervinneliga prak- tiska svårigheter. På grund härav
            måste en uppskattning äga rum, och då besiktningsmannen mera sällan
            är närvarande vid vägningen, saknar han möjlighet avgöra, i vad
            mån uppskattningen m. a. o. avdraget är rimligt. Det ligger i
            sakens natur, att samtidigt som detta förfarings- sätt lämnar
            rum för stor godtycklighet, berövar det besiktningsmannen varje
            säker grund för skatteviktens kontrollering. Utan överdrift torde
            kunna påstås, att denna beräkningsgrund avhänder staten avsevärda
            skattemedel. På grund härav föreslår jag den definition, att med
            skatte- vikt skall förstås: »Vikten av automobilen i fullt driftfärdigt
            skick vid användning av tyngsta till automobilen hörande karosseri,
            men med från- räknande av bränsle, reservdelar och reservgummi.
            Härigenom vinnes den tungt vägande fördelen, att man vid beräkning
            av skattevikten en- dast har att taga hänsyn till mängden av den
            bensin, som vid vägnings- tillfället fanns i bensinbehållaren.
            Ur den exakta skattevikten fastställes sedan tjänstevikten, vilket
            synes mig långt riktigare än det motsatta för- farande, som propositionen
            förutsätter, ty det är skattevikten, som ur beskattningssynpunkt
            är av betydelse, medan en approximativ tjänstevikt tillgodoser
            alla praktiska ändamål. Slutligen tillåter jag mig påpeka, att
            den i $ 4 av propositionen upptagna bestämmelsen, att vederbörande
            vid besiktningstillfället skall angiva »största hjultryck», även
            för personautomobiler, är synnerligen hindrande utan att tillgodose
            något praktiskt ändamål. Största hjultryck « vid dylika automobiler
            torde vanligen aldrig överstiga 750 kg. men väl ligga väsentligt
            därunder. Då ett sådant hjultryck ej medför någon som helst reducering
            av eljest tillåtna maximalhastighet, synes införskaffandet ej
            tjäna något som helst praktiskt ändamål, men väl vålla automobil-
            ägaren onödiga svårigheter, då han ställes inför uppgiften att
            beräkna hjultrycket. Skall å andra sidan besiktningsmannen verkställa
            denna
          </p>
          <pb facs="riksdagen-motions-pdf/data/1923/mot_1923__ak__274/mot_1923__ak__274-005.pdf"/>
          <p>
            Motioner i Andra kammaren, Nr 274. 11
          </p>
          <p>
            beräkning, drabbas automobilägaren av en likaledes onödig utgift.
            Det enda, som talar för uppgiftens bibehållande jämväl i fråga
            om person- automobiler, är förhållandet, att ringbredden enligt
            propositionen skall stå i ett visst förhållande till största hjultrycket.
            Som emellertid person- automobiler undantagslöst rulla på luftringar,
            kan det icke ifrågakomma, att bredden på ringarnas slityta ej
            håller måttet. På grund härav anser Jag, att skyldigheten att
            uppgiva största hjultryck ej bör avse person- automobiler, som
            kunna medföra högst 7 personer. På grund av det anförda hemställer
            jag,
          </p>
          <p>
            att riksdagen måtte besluta följande ändringar i det med Kungl.
            Maj:ts proposition nr 124 framlagda förslaget till förordning
            om motorfordon m. m., nämligen 1) att $ 2 mom. 1 andra och tredje
            styckena skola erhålla följande lydelse: Med automobils egen skattevikt
            förstås vikten av automobilen i fullt driftfärdigt skick vid användning
            av tyngsta till automobilen hörande karosseri med frånräknande
            av vikten å reservdelar, reservgummi och bränsle. Automobils egen
            tjänstevikt motsvarar dess skatte- vikt med tillägg av vikten
            å till automobilen hörande reservdelar, reservgummi och bränsle,
            ävensom den för automobilen nödvändiga bemanningen. 2) att $ 4
            mom. 1 skall erhålla följande lydelse:
          </p>
          <p>
            $ 4.
          </p>
          <p>
            Mom. 1. Den, som i syfte att få automobil re- gistrerad och tilldelad
            igenkänningsmärke, vill hos be- siktningsman anmäla densamma till
            besiktning (första besiktning), skall därvid uppgiva den avsedda
            huvud- sakliga användningen av automobilen (personvagn eller lastvagn),
            dess tillverkare, om denne är känd, typ (märke eller fabrikat)
            och fabriksnummer, automobilens egen skattevikt och tjänstevikt,
            längd och bredd, driv- kraftens art (flytande bränsle, elektricitet,
            ånga), mo- torns cylinderdimensioner, antalet av fabrikanten upp-
            givna hästkrafter hos motorn samt hjulringarnas bredd å slitytan
            och beskaffenhet, varvid särskilt skall upp- givas, om ringarna
            äro av gummi eller ej. Tillika
          </p>
          <pb facs="riksdagen-motions-pdf/data/1923/mot_1923__ak__274/mot_1923__ak__274-006.pdf"/>
          <p>
            12
          </p>
          <p>
            Motioner i Andra kammaren, Nr 274.
          </p>
          <p>
            skall angivas, i fråga om personvagn, det antal passa- gerare,
            för vilket automobilen är avsedd, beträffande lastvagn ävensom
            personvagn, avsedd för mera än sju personer, största hjultryck
            samt, angående lastvagn, maximilasten. 3) att i $ 5 skall inskjutas
            ett nytt mom. 2 av nedan intagna lydelse samt att de följande
            momenten i sistnämnda paragraf skola erhålla härav påkallad ändrad
            nummerföljd: Mom. 2. För utrönande, huruvida automobil, som icke
            användes i yrkesmässig trafik, fortfarande är i föreskrivet och
            lämpligt skick, skall ägaren, under tredje kalenderåret från det
            besiktning av automobilen senast ägt rum, hos besiktningsman uppvisa
            automo- bilen till efterbesiktning. Tillika tillåter jag mig hemställa,
            att vederbö- rande utskott måtte föreslå de ytterligare ändringar
            i Kungl. Maj:ts förslag, som möjligen kunna föranledas av bifall
            till vad jag föreslagit.
          </p>
          <p>
            Stockholm den 6 april 1923.
          </p>
          <p>
            Erik Röwvng.
          </p>
        </div>
      </div>
    </body>
  </text>
</TEI>
