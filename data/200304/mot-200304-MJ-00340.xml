<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0340/mot_200304_MJ_0340-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ340 pnr: v357
          </p>
          <p>
            Motion till riksdagen 2003/04:MJ340
          </p>
          <p>
            av Kjell-Erik Karlsson m.fl. (v)
          </p>
          <p>
            Ett rättvist miljöutrymme i den svenska miljöpolitiken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att regeringen bör se över möjligheten att
            implementera rättvist miljöutrymme i den svenska miljöpolitiken.
          </p>
          <p>
            Inledning
          </p>
          <p>
            Miljömålen är ett mycket viktigt redskap i det svenska miljöarbetet
            och miljömålsarbetet innebär ett stort steg framåt för svensk
            miljöpolitik. Men miljöpolitiken och däribland miljömålen har
            en blind fläck. Den tar inte hänsyn till hur vår svenska konsumtion
            påverkar miljötillståndet utanför de svenska gränserna. Regeringen
            skriver i miljömålspropositionen (prop. 2000/01:130) att miljö-
            kvalitetsmålen beskriver den kvalitet eller det tillstånd för
            den svenska miljön och dess natur och kulturresurser som långsiktigt
            ekologiskt hållbar. Miljökvalitetsmålen tydliggör också, enligt
            regeringen, den ekologiska dimensionen i begreppet hållbar utveckling.
            Ett problem med detta är att miljökvalitetsmålen i sitt förtydligande
            av begreppet hållbar utveckling begränsar sig helt till miljötillståndet
            i Sverige. Vi förutsätter att det inte är regeringens avsikt att
            vårt arbete mot hållbar utveckling skall vara begränsat till vilket
            miljötillstånd som uppnås i Sverige och så är ju heller inte den
          </p>
          <p>
            konkreta miljöpolitiken utformad. I denna motion tar vi upp förslag
            till hur miljöpolitiken, och däribland miljömålen, kan kompletteras
            så att miljöpolitiken på ett tydligare sätt skall knyta ihop politiken
            för ett förbättrat miljötillstånd i Sverige med arbetet för en
            globalt ekologisk hållbar utveckling.
          </p>
          <pb facs="riksdagen-motions-pdf/data/200304/mot_200304_MJ_0340/mot_200304_MJ_0340-0002.pdf"/>
          <p>
            2003/04:MJ340
          </p>
          <p>
            Konsumtionens miljöpåverkan
          </p>
          <p>
            Den utveckling som sker i Sverige är nära sammanlänkad med vår
            omvärld. Ekologisk hållbar utveckling är inte möjlig i bara ett
            land. Både ekologin och samhället som påverkar ekologin är globalt
            sammanlänkade. Detta bör enligt vår uppfattning också avspeglas
            i miljölmålen. Ett exempel på vår konsumtions miljöpåverkan är
            hur den svenska exporten och importen påverkar vår samlade resursförbrukningspåverkan
            på klimatet. Enligt en rapport från Statistiska centralbyrån (SCB),
            ”Environmental Impact of Swedish Trade”, så orsakade den svenska
            konsumtionen 1998 nästan 40 miljoner ton koldioxidutsläpp i andra
            länder. Den svenska exporten gav å andra sidan upphov till utsläpp
            av 27 miljoner ton koldioxid samma år. En bedömning av den svenska
            konsumtionens koldioxidutsläpp är alltså väsentligen högre än
            vad de faktiska utsläppen i Sverige är. Ett annat exempel finns
            inom jordbruket. Miljöförbundet Jordens Vänner gjorde i mitten
            av 1990-talet beräkningar av den svenska s.k. skuggarealen utomlands,
            dvs. den svenska importen av produkter från åkermark som inte
            vägs upp av motsvarande export. De kom fram till att 400 kvadratmeter
            mark per person tas i anspråk i andra länder för konsumtion i
            Sverige. Sannolikt har denna areal ökat sedan dess eftersom vi
            har sett mer av importerade livsmedel i Sverige de senaste åren
            och självförsörjningsgraden har minskat. Detta skall ställas mot
            åkerarealen i Sverige och åkermarken globalt som båda motsvarar
            ca 2 500 kvadratmeter per person. Genom vår livsmedelskonsumtion
            lägger vi beslag på naturresurser som andra människor är i behov
            av för sin överlevnad. Samtidigt orsakar vår livsmedelskonsumtion
            «väsentliga miljöproblem i andra länder och en global livsmedelshandel
            i denna skala omöjliggör en fungerande växtnäringsåterföring.
            Det är uppenbart att vår konsumtion kan utvecklas på ett sätt
            som kraftigt påverkar miljötillståndet i något annat land utan
            att miljömålen tar hänsyn till detta eller indikerar att något
            bör göras. I princip kan vi också uppnå våra miljömål genom att
            upphöra med en produktion i Sverige och istället importera samma
            produkt från ett annat land. Man kan också uttrycka det som att
            vi kan minska vår belastning på de svenska naturresurserna genom
            att ta andra länders naturresurser i anspråk. De svenska miljökvalitetsmålen
            kan nås, men det behöver inte betyda att vår miljöpåverkan minskar.
            Denna konflikt är ständigt närvarande i den svenska miljöpolitiken
            och orsakar ofta debatt mellan företrädare för olika intresseinriktningar.
            Problemet är att miljöpolitiken nästan enbart fokuserar på miljöeffekterna
            av inhemsk produktion och i väsentligen mindre utsträckning på
            konsekvenserna av vår samlade resursförbrukning. För att undvika
            den konflikt som finns mellan att minska inhemsk miljöbelastning
            och vår belastning på andra länders miljö- och naturresurser,
            så är det viktigt vilken strategi vi väljer för att nå våra miljömål
            och hur vi agerar i internationellt samarbete. Även om politiken
            kan förbättras och göras mer progressiv så är det vår uppfattning
            att det arbetssätt som vi idag har i
          </p>
          <pb facs="riksdagen-motions-pdf/data/200304/mot_200304_MJ_0340/mot_200304_MJ_0340-0003.pdf"/>
          <p>
            den internationella politiken i stor utsträckning tar hänsyn
            till detta problem genom att vi verkar för förbättringar av internationella
            miljöregler. När det gäller utvecklingen av hur våra konsumtionsmönster
            utvecklas och hur de påverkar miljötillståndet utanför Sveriges
            gränser så finns det desto mindre i svensk politik som bidrar
            till att minska miljöproblemen. Här leder miljöpolitikens blinda
            fläck även till en brist på politik.
          </p>
          <p>
            Rättvist miljöutrymme
          </p>
          <p>
            Rättvist miljöutrymme är ett begrepp som presenterades av Friends
            of the Earth inför Riokonferensen 1992. Det rättvisa miljöutrymmet
            kan definieras som det utrymme av jordens resurser som var och
            en av oss har möjlighet att utnyttja utan att någon annan måste
            nöja sig med mindre eller att jordens ekosystem påverkas negativt.
            Begreppet utgår ifrån att dagens orättvisor i resursfördelningen
            måste minska för att på sikt försvinna. Ansvaret för detta ligger
            i första hand på det fåtal rika länder som står för den absoluta
            merparten av resursförbrukningen. Miljöförbundet Jordens Vänner
            har gjort beräkningar av vad en tillämpning av rättvist miljöutrymme
            skulle innebära för svenska förhållanden. Ekologiskt fotavtryck
            är ett annat sätt att beräkna det utrymme av jordens resurser
            som vi tar i anspråk. Genom att omvandla vår förbrukning av energi,
            mark och andra resurser till en gemensam enhet kan man genom beräkningen
            av vårt ekologiska fotavtryck jämföra olika människors eller olika
            gruppers miljöpåverkan. Det är tydligt att vi i den rika delen
            av världen står för en miljöpåverkan och resursförbrukning som
            är mångdubbelt större än flertalets. Trots den svenska miljöpolitikens
            ambitiösa ansats så tar de ingen hänsyn till hur vi genom vår
            konsumtion och vår samlade resursförbrukning påverkar miljötillståndet
            utanför Sverige. Detta trots att de strategier som skall bidra
            till att exempelvis nå miljökvalitetsmålen är av stor betydelse
            även för vår iljöpåverkan i andra länder. Regeringen bör därför
            ta initiativ till att se över igheten att implementera rättvist
            miljöutrymme i den svenska miljöpolitiken. Detta skall ges regeringen
            till känna.
          </p>
          <p>
            Stockholm den 1 oktober 2003
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Sven-Erik
            Sjöstrand (v) Karin Svensson Smith (v) Karin Thorborg (v)
          </p>
          <p>
            2003/04:MJ340
          </p>
        </div>
      </div>
    </body>
  </text>
</TEI>
