<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00202">
  <teiHeader>
    <fileDesc>
      <titleStmt>
        <title>Latinamerika</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Latinamerika</title>
          <idno type="rdwebb">GX02U202</idno>
          <rs type="number">U202</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U202/text</ref>
          <ref type="dokument_url_html">http://data.riksdagen.se/dokument/GX02U202</ref>
          <ref type="dokumentstatus_url_xml">http://data.riksdagen.se/dokumentstatus/GX02U202</ref>
          <ref type="doc">http://data.riksdagen.se/fil/3FC526B9-2B38-4ABD-883E-511B405402AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LTKSbttvSbVHGjt5dmxEmf" type="signed"/>
        <correspContext corresp="i-LTKSbttvSbVHGjt5dmxEmf">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-MHN143Sm2gc7nsyihZzNFx" type="numbering">
          <date when="2009-09-29"/>
        </correspAction>
        <correspAction xml:id="i-Sy9X27Y4R2xu2VQD8sY9K" type="submission">
          <date when="2009-09-25"/>
        </correspAction>
        <correspAction xml:id="i-8pJQR8yB15nSeLz1apMEkA" type="transfer">
          <date when="2009-09-25"/>
        </correspAction>
        <correspAction xml:id="i-C459uJkFqPnFDUXcEbj67o" type="assigned"/>
        <correspContext corresp="i-C459uJkFqPnFDUXcEbj67o">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mx8K4LNcNpmUFxP4Q95evZ" type="motBody">
        <div xml:id="i-WHrUv5mqjy2MEoyGmnZB5u" type="TOC">
          <head xml:id="i-FPvdiMqBNAxNGBxv88jtFp">
            1 Innehållsförteckning
          </head>
          <list xml:id="i-VmdmE41nbjbB1B5tNDZcoG">
            <item xml:id="i-fYw7Yg3hdzEfMjiGeNJXU">
              2 Förslag till riksdagsbeslut 2
            </item>
            <item xml:id="i-LMdvkvK2hz9nm5cutdbP1G">
              3 Inledning 3
            </item>
            <item xml:id="i-UJmZYTtTckgrFmYguvv7NU">
              4 En svensk utrikespolitik för Latinamerika 4
            </item>
            <item xml:id="i-UPZb8ZfsuMjjgFCiH7WSvp">
              4.1 En samlad svensk strategi för Latinamerika 4
            </item>
            <item xml:id="i-LkxvPWuAPgVcF4YTxdCya4">
              4.2 Sveriges diplomatiska representation i Latinamerika 5
            </item>
            <item xml:id="i-WdNB4JoEQg82d5LVPCwMXf">
              5 EU:s associeringsavtal med Latinamerika 5
            </item>
            <item xml:id="i-5ARW6vXCbCXQaSkbHKiAdS">
              5.1 Associeringsavtal med Colombia? 7
            </item>
            <item xml:id="i-GuwtoHdvEQdpCmWsuz3vhQ">
              6 Mänskliga rättigheter 7
            </item>
            <item xml:id="i-AhQYh84CRc4xPBHJuAmpJm">
              6.1 Demokratin i Latinamerika framstegen &amp; bakslagen 8
            </item>
            <item xml:id="i-MhruvoQjQahQp1ezHMAQUS">
              6.1.1 Bolivia 8
            </item>
            <item xml:id="i-JESSrDFg7SWiJropbT8Ra">
              6.1.2 Colombia 8
            </item>
            <item xml:id="i-TpRDRvZwqXnUfDiwzdRhw2">
              6.1.3 El Salvador 9
            </item>
            <item xml:id="i-NkKcGUS6Q1JGEstXxr2hEd">
              6.1.4 Honduras 9
            </item>
            <item xml:id="i-ALZ9KWkZk6vtmv6pqQkWak">
              6.1.5 Kuba 10
            </item>
            <item xml:id="i-34HLte893KZx4o3f6JUGMW">
              6.1.6 Venezuela 11
            </item>
            <item xml:id="i-6gQisbLBy48aSZngoxaTnp">
              6.1.7 Peru 11
            </item>
            <item xml:id="i-3Tt6hMrFTfA1W96csvgLVt">
              6.2 Kvinnors rättigheter 11
            </item>
            <item xml:id="i-ETdYPVosYUVs4Y4jgSQpuy">
              6.2.1 Fallet Colombia 12
            </item>
            <item xml:id="i-XwMruybPH59UZVPG37PgnB">
              6.2.2 Demokrati och rättvisa för alla? 12
            </item>
            <item xml:id="i-AjAwkTemDUPK2pJZStTfri">
              6.2.3 Den sociala ojämlikheten vem får betala? 13
            </item>
            <item xml:id="i-J2hih1JYFAjycNSVGqStFN">
              6.3 Hbt-personers rättigheter 14
            </item>
            <item xml:id="i-KxZLP3K5UqjiXt1FWro6w5">
              6.3.1 Argentina &amp; Brasilien 14
            </item>
            <item xml:id="i-UiUzc4smmRqXyqBXsXdf3D">
              6.3.2 Bolivia 14
            </item>
            <item xml:id="i-W5Qt1ZDJpQHjaq62i8ASQC">
              6.3.3 Colombia 15
            </item>
            <item xml:id="i-61qeeSovfXvs9N3gDx1Dkp">
              6.3.4 Ecuador 15
            </item>
            <item xml:id="i-23gGjihNdQzjn7xeq52zKx">
              6.3.5 Kuba 15
            </item>
            <item xml:id="i-Vg3bAQA1th8gXnGgZ1xZ3p">
              6.3.6 Mexiko 15
            </item>
            <item xml:id="i-4gRpj9mg5ojP5NVFvkP1Bq">
              6.3.7 Uruguay 15
            </item>
            <item xml:id="i-13N44N1ow8izM5hUJh39DT">
              7 Fackliga rättigheter 16
            </item>
          </list>
        </div>
        <div xml:id="i-6nJ34LUkRnUME9o9RKDo2w" type="motProposal" subtype="förslag">
          <head xml:id="i-FZyw3PABRTezRmUsTkBBps">
            2 Förslag till riksdagsbeslut
          </head>
          <list xml:id="i-2LMkgXHWf5K1J783CjnmMf" style="ol">
            <item xml:id="i-UWEyFEWYUhEd5KwybdXdki">
              Riksdagen tillkännager för regeringen som sin mening vad som
              anförs i motionen om att regeringen ska återkomma med en heltäckande
              strategi för ett ökat svenskt samarbete och utbyte med Latinamerika.
            </item>
            <item xml:id="i-CZdkKfW2drtJgEnZJvMHnF">
              Riksdagen begär att regeringen ska återkomma till riksdagen med
              besked om hur svensk diplomatisk närvaro kan utökas i Latinamerika.
            </item>
            <item xml:id="i-67EXxT3CfVkiBHrasKJP4Y">
              Riksdagen tillkännager för regeringen som sin mening vad som
              anförs i motionen om att regeringen bör agera inom EU för att
              associeringsavtalet med Centralamerika ska omarbetas så att det
              tar sin utgångspunkt i hållbar utveckling, fattigdomsbekämpning
              och mänskliga rättigheter.
            </item>
            <item xml:id="i-G9P95mpweSpaSAFQQFDbv8">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att ett
              framtida associeringsavtal med Colombia villkoras med en markant
              och varaktig förbättring när det gäller de mänskliga rättigheterna
              och att landet har börjat inleda en fredsprocess.
            </item>
            <item xml:id="i-RSBxY7EhLJkA9RKTWdGSNv">
              Riksdagen tillkännager för regeringen som sin mening vad som
              anförs i motionen om att Sverige som enskilt land, som medlem
              i såväl EU som FN, ska kräva att den colombianska regeringen ska
              uppfylla sin skyldighet att garantera säkerheten och de mänskliga
              rättigheterna för sin befolkning.
            </item>
            <item xml:id="i-2NXvXCsReiQjtjNdXT6UfG">
              Riksdagen tillkännager för regeringen som sin mening vad som
              anförs i motionen om att Sverige inom ramen för EU och FN bör
              agera för riktade sanktioner mot de ansvariga för militärkuppen
              i Honduras.
            </item>
            <item xml:id="i-G83p15FehRAwgjE8zCzRA9">
              Riksdagen tillkännager för regeringen som sin mening vad som
              anförs i motionen om att Sverige tydligt ska fördöma USA:s ekonomiska
              blockad mot Kuba och kräva att man omgående upphäver densamma.
            </item>
            <item xml:id="i-E5u2sopVcEdDv6RibgwAkQ">
              Riksdagen tillkännager för regeringen som sin mening vad som
              anförs i motionen om att Sverige som enskilt land, som medlem
              i såväl EU som FN, bör agera för att varje latinamerikanskt land
              ska respektera den grundläggande mänskliga rättigheten att kvinnor
              ska ha tillgång till lagliga och säkra aborter.
            </item>
            <item xml:id="i-E4YzV22nBNby7ioYrWQYcg">
              Riksdagen tillkännager för regeringen som sin mening vad som
              anförs i motionen om att Sverige inom ramen för sitt utvecklingssamarbete
              bör utöka det politiska såväl som ekonomiska stödet till hbt-rörelsens
              arbete i Latinamerika.
            </item>
            <item xml:id="i-DF6Mpd8X8W5g79oHSkAdpX">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s pågående
              förhandlingar om associeringsavtal med Centralamerika och Andibuska
              gemenskapen kopplas till tydliga krav på att länderna ratificerar
              ILO:s åtta kärnkonventioner.
            </item>
          </list>
        </div>
        <div xml:id="i-5noQonk4FcBhQWXzuALDjA" type="motContent">
          <head xml:id="i-2D6BbHJ8yJLa2AL7B5kHbi" type="h1">
            3 Inledning
          </head>
          <p xml:id="i-EPPE1EJv4GNByeqTjPHUEw">
            Under det senaste decenniet har stora och grundläggande förändringar
            skett i Latinamerika. Efter att i decennier varit en kontinent
            känd för kupper, militärjuntor, förföljelse och grova och omfattande
            brott mot de mänskliga rättigheterna har vi i land efter land
            kunnat se hur demokratiskt valda vänsterregeringar tillträtt makten.
            I land efter land har demokratin konsoliderats, samhällsgrupper
            som tidigare exkluderats från inflytande har inkluderats i samhällsutvecklingen
            och respekten för de mänskliga rättigheterna har stärkts, både
            de medborgerliga och de ekonomiska, sociala och kulturella rättigheterna.
            Latinamerika har brutit sig loss från rollen som USA:s bakgård
            för att bli en aktiv och självständig aktör i världssamfundet.
          </p>
          <p xml:id="i-Mka5C63kuXCb9Fd3J4J4Sz">
            Den brokiga vänstervåg vi sett svepa över Latinamerika har sin
            grund i ett djupt folkligt missnöje efter 20 år av nyliberal politik
            som har fördjupat den sociala krisen och cementerat de ständigt
            växande orättvisorna. 1
          </p>
          <p xml:id="i-YJZpPVr9JAoRWSz5Br3hR4">
            Första steget togs i Venezuela genom maktskiftet 1998. Efter
            detta har regimskifte skett från höger till vänster i Brasilien,
            Chile och Argentina; sedan Bolivia, Ecuador och Nicaragua; nyligen
            Paraguay och i sommar El Salvador.
          </p>
          <p xml:id="i-LocTMDh4arnpbx9Rfjvnkb">
            Efter tio år med vänsterpolitik i Latinamerika är det sociala
            reformer inom en lång rad områden som har präglat kontinenten.
            Orättvisa konstitutioner från svunna tider har efter demokratiska
            folkomröstningar bytts ut mot moderna författningar. Arbetet med
            att öka antalet läs- och skrivkunniga har gett resultat och utbildningen
            bland de fattigaste har ökat. Enligt organisationen Cepal har
            antalet fattiga latinamerikaner minskat med 15 miljoner under
            2000-talet, mest dramatiska är fattigdomsminskningarna i Venezuela
            och Argentina.
          </p>
          <p xml:id="i-6EWGQ6z1HCXtEKTppWL4bZ">
            Framstegen är många, men det är även utmaningarna inför framtiden.
            När Latinamerika nu äntligen har vänt bort blicken från USA och
            i stället upptäckt varandra innebär det förhoppningsvis ett ökat
            självförtroende att lägga grund för en politik som utrotar fattigdomen,
            minskar ojämlikheten mellan män och kvinnor och stärker respekten
            för de mänskliga rättigheterna.
          </p>
          <p xml:id="i-9naFPeTxCtMeKcmnPbmFYj">
            Men de framsteg som gjorts kan inte tas för givna. I flera latinamerikanska
            länder har politiska grupper, framför allt på högerkanten, visat
            att man inte tvekar att ta till odemokratiska medel för att stoppa
            dagens utveckling. Sommarens kupp i Honduras är en tragisk påminnelse
            om detta. Trots att USA:s politik mot Latinamerika tycks ha förändrats
            i en positiv riktning med Barack Obama som president är det fortfarande
            en utrikespolitik som utgår från USA:s ekonomiska och säkerhetspolitiska
            intressen, vilket inte minst visat sig genom USA:s planer att
            stärka sin militära närvaro i Colombia inom ramen för Plan Colombia.
          </p>
          <p xml:id="i-PCF5rJPDqjtyZ94xfbYDc">
            I några av Latinamerikas länder är förföljelser av oppositionella,
            polisiärt och militärt övervåld och mord på journalister och fackligt
            aktiva fortfarande alldeles för vanligt förekommande. Colombia
            utmärker sig på detta område, men även i Mexiko är situationen
            ytterst allvarlig. Den organiserade brottsligheten, där narkotika
            spelar en central roll, fortsätter att vara ett stort problem
            i båda dessa länder och växer även i Peru. Värt att notera är
            att dessa tre länder är de enda större länder i Latinamerika där
            USA-lojala högerregeringar fortfarande sitter kvar vid makten.
          </p>
          <p xml:id="i-8NGiBD89vZEJd12mWiR3Y1">
            Vänsterpartiet har inte ambitionen att i denna motion ge en heltäckande
            bild av utvecklingen i Latinamerika, det låter sig inte göras
            i en motion. Vi har valt att lyfta fram områden där vi ser att
            Sverige kan spela en positiv roll. Vi har särskilt valt att uppmärksamma
            kvinnors och hbt-personers situation på kontinenten och de fackliga
            rättigheterna.
          </p>
          <head xml:id="i-LAvxCZ1a7modmSfANA4x29" type="h1">
            4 En svensk utrikespolitik för Latinamerika
          </head>
          <p xml:id="i-83YUHihHRntW9qsfxhxZqs">
            Vänsterpartiet är övertygat att Sverige kan spela en positiv
            roll i Latinamerika, bl.a. genom att stödja kvinno-, urbefolknings-,
            arbetar- och hbt-rörelsernas kamp för sina mänskliga rättigheter.
            För att Sverige ska kunna spela en sådan roll krävs att vi agerar
            konsekvent och trovärdigt står upp för de mänskliga rättigheterna,
            de medborgerliga såväl som de ekonomiska, sociala och kulturella.
          </p>
          <p xml:id="i-QAWt77BQfvpjNKvdPKsRG5">
            Tyvärr kan vi konstatera att den borgerliga regeringen har valt
            att nedprioritera relationerna till Latinamerika och förminska
            Sveriges roll på kontinenten till att enbart kritisera Venezuela
            och Kuba. De omfattande brotten mot de mänskliga rättigheterna
            i Colombia, Peru och Mexiko ignoreras i stort och förstärker bilden
            av en regering som har dubbla måttstockar för mänskliga rättigheter.
            Det har blivit uppenbart att den nuvarande regeringen låter den
            s.k. transatlantiska länken, med andra ord relationerna till USA,
            styra vårt förhållningssätt till Latinamerika. Det är hög tid
            för Sverige att formulera en svensk utrikespolitik som stödjer
            ett demokratiskt, rättvist och oberoende Latinamerika.
          </p>
          <head xml:id="i-7TqgJ1M2pBZjnTjPW2VSTY" type="h2">
            4.1 En samlad svensk strategi för Latinamerika
          </head>
          <p xml:id="i-ugkgGUKdJmaGTkH5sp9E2">
            Vänsterpartiet önskar att se ett utvecklat samarbete och utbyte
            mellan Sverige och länderna i regionen, inom såväl handel, ekonomi,
            forskning, fattigdomsbekämpning som fredsfrämjande arbete, demokrati
            och mänskliga rättigheter. Vi vill bygga vidare på de starka band
            som finns mellan Sverige och Latinamerika och som har byggts upp
            av de många invandrade med latinamerikansk bakgrund i Sverige,
            de starka svenska solidaritetsrörelserna med Latinamerika och
            Sveriges utvecklingssamarbete på kontinenten.
          </p>
          <p xml:id="i-HECZNxcwai6x73ey8BBMao">
            Tyvärr har utvecklingen under senare år gått i motsatt riktning.
            När det gäller utvecklingssamarbete har Vänsterpartiet de senaste
            åren hårt kritiserat den sittande regeringen bl.a. för urfasningen
            av biståndet till El Salvador och Nicaragua, och neddragningarna
            fortsätter. I årets budgetproposition minskar det totala biståndet
            till Latinamerika med hela 34 procent under 2010.
          </p>
          <p xml:id="i-QrBDZTdonnZ2RoEqjQAdoW">
            Vänsterpartiet menar att Sverige genom ett långvarigt engagemang
            i regionen har byggt upp en hög grad av trovärdighet och kompetens
            som nu slösas bort när plötsliga och snabba urfasningar leder
            till att väl fungerande projekt i all hast får läggas ner.
          </p>
          <p xml:id="i-KcmLnwYKApU4YoKJq5SxcD">
            Ett land som El Salvador har naturligtvis förändrats i grunden
            sen Sverige inledde sitt samarbete med landet i slutet av 1970-talet.
            Det betyder dock inte att behoven av hjälp inte fortfarande är
            omfattande. Freden och demokratin i landet kan inte tas för givna,
            ojämlikheten är bland de högsta i världen och långt ifrån alla
            har tillgång till utbildning och hälsovård. Drygt 20 procent av
            El Salvadors befolkning är analfabeter och 37 procent lever i
            fattigdom enligt UNDP.
          </p>
          <p xml:id="i-5mrTsm3gf5cgJwsYvDjiqe">
            Vänsterpartiet anser att det är hög tid att Sverige utvecklar
            och breddar utbytet och samarbetet med Latinamerika. Vi anser
            därför att regeringen ska återkomma till riksdagen med en heltäckande
            strategi för ett ökat svenskt samarbete och utbyte med Latinamerika.
            Detta bör riksdagen som sin mening ge regeringen till känna.
          </p>
          <head xml:id="i-FkbjQ1BgCN1785YdRmxJfZ" type="h2">
            4.2 Sveriges diplomatiska representation i Latinamerika
          </head>
          <p xml:id="i-TdGDeFG8CWzwwDTaR7Re5B">
            Vänsterpartiet hörde till dem som kritiserade regeringen hårt
            för den nedläggning av ambassaden i Nicaragua som nyligen genomfördes.
            Tvärtemot regeringen efterstävar Vänsterpartiet ett utökat diplomatiskt
            engagemang i Latinamerika.
          </p>
          <p xml:id="i-5yEHdRnxDXV8tb8np8mrCp">
            Vänsterpartiet menar att Sveriges diplomatiska närvaro i Latinamerika
            behöver förstärkas och anser därför att regeringen ska återkomma
            till riksdagen med besked om hur svensk diplomatisk närvaro kan
            utökas i Latinamerika. Detta bör riksdagen som sin mening ge regeringen
            till känna.
          </p>
          <head xml:id="i-7ZMVbr2TQXcvtpxra573Bk" type="h1">
            5 EU:s associeringsavtal med Latinamerika
          </head>
          <p xml:id="i-JGH59JEoDqQpMaZfBamXwu">
            Handel och handelsregler är centrala för möjligheterna för ekonomisk
            utveckling och fattigdomsbekämpning. Många är de exempel på hur
            orättvisa handelsregler hindrat utveckling och i stället fördjupat
            fattigdom och klyftor. Vad Latinamerika behöver är en handelspolitik
            som motverkar dagens ojämlika förhållanden. Men när Sveriges högerregering
            korthugget och ensidigt upprepar sitt mantra om hur frihandel
            och investering ger tillväxt och välstånd menar Vänsterpartiet
            i stället att frihandel utan rättvisa eller tillväxt utan solidarisk
            fördelningspolitik inte gör någon skillnad för världens fattigaste.
            Frihandel kräver likvärdiga förutsättningar, och så ser tyvärr
            inte världen ut i dag.
          </p>
          <p xml:id="i-UwfcZPbsmPKMQzEwan2TXi">
            Associeringsavtal är de mest långtgående avtal som EU sluter
            med länder eller grupper av länder. Sen 2007 förhandlar EU med
            Andinska gemenskapen (Colombia, Peru, Bolivia och Ecuador) och
            Centralamerika (Costa Rica, Guatemala, Honduras, Nicaragua, El
            Salvador) om associeringsavtal. Vänsterpartiet har tidigare lagt
            fram en motion om de avtal EU förhandlar med Latinamerika (EU:s
            associeringsavtal med Centralamerika och Andinska gemenskapen,
            mot. 2008/09:U257) men finner anledning att ta upp frågan om avtalen
            även i denna motion eftersom förhandlingarna ännu inte är slutförda.
          </p>
          <p xml:id="i-3VS2sMVQsjyvMRoVUemRQJ">
            I Sverige driver Latinamerikagrupperna och Fian kampanjen Rent
            mjöl där man bl.a. kräver att förhandlingarna ska öppnas upp för
            folkrörelser i Latinamerika och Europa, att avtalen ska främja
            utveckling, fattigdomsbekämpning och mänskliga rättigheter såsom
            rätten till mat samt att de s.k. Singaporefrågorna 2 ska exkluderas
            från avtalen. Detta är krav som Vänsterpartiet stödjer.
          </p>
          <p xml:id="i-9B4ZW3AMwS7QaHQNZpVyY6">
            Associeringsavtalen har fått hård kritik av enskilda regeringar,
            men framför allt från sociala rörelser och det civila samhället
            i både Latinamerika och Europa. Tanken är att avtalen ska vila
            på tre ben: politisk dialog, utvecklingssamarbete och handel.
            Tyvärr har det dock visat sig att EU:s nya handelsstrategi (Global
            Europe: competing in the world) har fått större inflytande på
            förhandlingarna än vad EU:s samstämmighetspolicy har fått. Handelsstrategin
            slår bl.a. fast att handelspolitiken ska underlätta för europeiska
            företag att konkurrera på världsmarknaden och säkra tillgången
            till råvaror. Således tar EU i förhandlingarna mycket liten, eller
            ingen, hänsyn till fattiga människors behov. I stället ligger
            tyngdpunkten på att stärka europeiska storföretags intressen på
            bekostnad av länders handlingsutrymme att välja sin egen politik
            för att bekämpa hunger och fattigdom.
          </p>
          <p xml:id="i-54pUaJi2L7JB1Rw6ouenG5">
            När EU i förhandlingarna driver på för en liberalisering av fattiga
            länders ekonomier, mot vad som kallas frihandel, ger detta en
            felaktig illusion av att det handlar om rättvisa spelregler. Så
            är inte fallet. I stället är risken överhängande att avtalen som
            EU förhandlar om kommer att få långtgående negativa effekter på
            stora delar av industrin och jordbruket i berörda länder. Konkurrensen
            mellan latinamerikanska småbönder och det hårt subventionerade
            europeiska industrijordbruket är på intet sätt fri och det sker
            inte på några som helst jämlika villkor. Det är inte svårt att
            räkna ut vem som kommer att gå segrande ur denna konkurrens på
            lika villkor.
          </p>
          <p xml:id="i-8iarYqBA6JGqvWWZbMnPKw">
            Som en protest mot att EU bara har haft handel för ögonen i förhandlingarna,
            och alltmer drivit processen mot ett rent frihandelsavtal, meddelade
            Ecuadors regering i somras att man drar sig ur förhandlingarna.
            Detta efter att man utan framgång vid ett flertal tillfällen föreslagit
            ändringar som även inkluderade de andra två benen, dvs. politisk
            dialog och bistånd. EU fortsätter förhandlingarna med övriga länder
            i Andinska gemenskapen.
          </p>
          <p xml:id="i-Y8EcD6ZGTGwmZmkRNYFrWb">
            I förhandlingarna med Centralamerika är dock läget annorlunda.
            Efter att en oväntad paus i förhandlingarna plötsligt uppstod
            i och med militärkuppen i Honduras i juni lades alla förhandlingar
            om associeringsavtal plötsligt åt sidan. Detta eftersom EU önskar
            förhandla avtal där även Honduras ingår. Nu inväntas en lösning
            på den konflikten. Vänsterpartiet anser att Sverige, som ordförandeland
            i EU, bör ta tillfället i akt och använda denna för Centralamerika
            så viktiga respit till att agera för att förändra avtalen. Den
            svenska regeringen bör agera inom EU för att associeringsavtalet
            med Centralamerika ska omarbetas så att det tar sin utgångspunkt
            i hållbar utveckling, fattigdomsbekämpning och mänskliga rättigheter.
            Detta bör riksdagen som sin mening ge regeringen till känna.
          </p>
          <head xml:id="i-B1azg63uzg8urSa6dt1fKw" type="h2">
            5.1 Associeringsavtal med Colombia?
          </head>
          <p xml:id="i-MpuGuoS6poaaaHY4VV9bA9">
            Ett av de länder som EU förhandlar med om framtida associeringsavtal
            är Colombia. Det ger EU möjligheter att sätta tryck på den colombianska
            regeringen för att förmå den att vidta åtgärder så att de mänskliga
            rättigheterna verkligen ska respekteras. Här finns också möjligheter
            att förmå den att inleda en reell fredsprocess.
          </p>
          <p xml:id="i-Q1fKSbTJ1Gv9wkH6S4Q1Gb">
            Sverige bör inom EU verka för att ett framtida associeringsavtal
            med Colombia villkoras med en markant och varaktig förbättring
            när det gäller de mänskliga rättigheterna, och landet har börjat
            inleda en fredsprocess. Detta bör riksdagen som sin mening ge
            regeringen till känna.
          </p>
          <head xml:id="i-DYN4WLLmWCNubh1mGcAm27" type="h1">
            6 Mänskliga rättigheter
          </head>
          <p xml:id="i-8DKQLHr74YWzCez2izGM18">
            För Vänsterpartiet är demokrati och mänskliga rättigheter inte
            förhandlingsbara. Vi försvarar FN:s deklaration om de mänskliga
            rättigheterna där mötesfrihet, organisationsfrihet, strejkrätt,
            yttrandefrihet samt allmänna, fria och hemliga val framhålls som
            nödvändiga beståndsdelar i ett demokratiskt samhälle. Lika stor
            vikt läggs vid sociala framsteg och förbättrade levnadsvillkor.
            Det innebär att rätten till arbete, utbildning, bostad, vård,
            omsorg och kultur är nödvändig för ett människovärdigt liv och
            ett demokratiskt samhälle. Vänsterpartiet står upp för de mänskliga
            rättigheterna oavsett var, när eller med vilka motiv de kränks
            och inskränks. Detta är vår utgångspunkt när vi analyserar situationen
            i Latinamerika, oavsett om det gäller Colombia och Peru eller
            Kuba och Venezuela.
          </p>
          <p xml:id="i-FY6ebXWYxEUj2VnsdMj7Dk">
            När alla människor på allvar har möjlighet att bestämma över
            sina egna liv kan verklig demokrati uppnås. Tyvärr är detta långt
            ifrån verkligheten för åtskilliga fattiga och utsatta människor
            i Latinamerika i dag.
          </p>
          <head xml:id="i-Pfp76GVTXWQTNzyeTmJQhQ" type="h2">
            6.1 Demokratin i Latinamerika framstegen &amp; bakslagen
          </head>
          <p xml:id="i-S9XCRHHjBaTUx47T93aH2j">
            I Latinamerika, och framför allt i Centralamerika, är många länder
            fortfarande unga demokratier med åtskilliga brister vad gäller
            demokratiska processer såväl som rättssäkerhet. Trots detta har
            stora framsteg skett i arbetet med att skapa större ekonomisk
            och social rättvisa och utveckla demokratin, det medborgerliga
            inflytandet och deltagandet i det politiska beslutsfattandet.
            Det har skett på många olika sätt och på olika nivåer och inneburit
            att respekten för såväl de medborgerliga som de ekonomiska, sociala
            och kulturella rättigheterna stärkts. Men utvecklingen har inte
            varit entydig, utmaningarna är fortfarande många och på vissa
            områden har det skett negativ utveckling när det kommer till respekten
            för de mänskliga rättigheterna.
          </p>
          <head xml:id="i-UhdDdFGVuE65kkcJquEKqc" type="h3">
            6.1.1 Bolivia
          </head>
          <p xml:id="i-DWmwPTeiqmFgWBY6XEgK63">
            Bolivia har under flera år präglats av stora demokratiska framsteg.
            Det största framsteget var segern för Evo Morales och hans parti
            MAS (Rörelsen för socialism) som 2005 överlägset vann presidentvalet.
            Morales blev den första demokratiskt valda presidenten i Bolivia
            med rötter i urbefolkningen och innebar en radikal omläggning
            av landets utveckling, där ursprungsbefolkning för första gången
            inkluderades i samhällets utveckling. Sen dess har bl.a. ett omfattande
            arbete mot fattigdom inletts och en ny konstitution röstats fram
            av folket, vilken framför allt överför makt från den rika eliten
            till urbefolkningen. Tyvärr har den tidigare politiska och ekonomiska
            eliten i Bolivia visat att man inte tvekar att ta till odemokratiska
            medel för att störta den av folket valda regeringen. Det är därför
            extra viktigt att Sverige på alla sätt stödjer det bolivianska
            folket och dess demokratiskt valda regering. Vänsterpartiets syn
            på utvecklingen i Bolivia har mer utförligt beskrivits i motionen
            Fattigdomsbekämpning och kampen för demokrati i Bolivia (mot.
            2006/07:U207).
          </p>
          <head xml:id="i-Nc1sj6A8hne4gYrN1Snmqm" type="h3">
            6.1.2 Colombia
          </head>
          <p xml:id="i-Wb4ayTy1HHB6XTQubLRpcy">
            Colombia är utan tvekan det land i Latinamerika där brotten mot
            de mänskliga rättigheterna är mest omfattande. Bara förra året
            drevs 380 000 människor på flykt, en ökning med nästan 25 procent
            jämfört med året innan. I dag är antalet internflyktingar i Colombia
            mellan tre och fyra miljoner personer. I hela världen är det bara
            Sudan som har fler internflyktingar.
          </p>
          <p xml:id="i-Tg6igQp2pRD33oFx2yT72Y">
            Vänsterpartiet anser att de stridande parternas övergrepp mot
            civilbefolkningen är oacceptabla. Den humanitära situationen i
            landet är ytterst allvarlig och övergreppen mot fackligt aktiva,
            oppositionella, oberoende journalister och ursprungsbefolkningen
            är omfattande och grova.
          </p>
          <p xml:id="i-J3QoybQtfg1zzGvVe47hW7">
            Liksom den colombianska juristkommissionen anser Vänsterpartiet
            att huvudansvaret för merparten av dessa omfattande och grova
            brott mot de mänskliga rättigheterna vilar på Colombias regering.
            Men ansvaret vilar också på USA, som genom sin militära närvaro
            i landet backar upp regimen och länder som Sverige som bemött
            de omfattande övergreppen med tystnad och ursäkter. Vänsterpartiet
            har utvecklat sin syn på utvecklingen i Colombia i motionen Colombia
            (mot. 2006/07:U235).
          </p>
          <p xml:id="i-DiwNrBHmD9Vs2h3KQGqJrD">
            Vänsterpartiet menar att de colombianska myndigheterna måste
            börja med att erkänna konsekvenserna av konflikten. Annars kan
            befolkningens mänskliga rättigheter aldrig tillgodoses. Sverige
            i sin tur måste såväl som enskilt land som medlemsland i EU och
            FN, kräva att den colombianska regeringen ska uppfylla sin skyldighet
            att garantera säkerheten och de mänskliga rättigheterna för sin
            befolkning. Detta bör riksdagen som sin mening ge regeringen till
            känna.
          </p>
          <head xml:id="i-5uFUPDH5Y6esa9jA6f9WMg" type="h3">
            6.1.3 El Salvador
          </head>
          <p xml:id="i-HTzz76yA9rV22Rc7Srj1EL">
            Den senaste i raden av demokratiska landvinningar på kontinenten
            var när vänsterfronten FMLN:s kandidat Mauricio Funes vann presidentvalet
            i El Salvador och landet kunde genomföra ett fredligt regeringsskifte
            efter Arenapartiets 20-åriga maktinnehav. Det blodiga inbördeskriget
            1980 till 1992, som krävde 75 000 liv, har förbytts till en på
            flera sätt framgångsrik fredsprocess. Presidentvalet var en historisk
            seger för demokratin och för vänstern, men också ett historiskt
            nederlag för högern i El Salvador och Latinamerika.
          </p>
          <head xml:id="i-JckP8ZDMQfKfsbBvXhZQDN" type="h3">
            6.1.4 Honduras
          </head>
          <p xml:id="i-8wi6cLfrQvy2eh4eqLjtHr">
            Det tydligaste bakslaget för demokratin och de mänskliga rättigheterna
            i Latinamerika på många år var den militära statskuppen i Honduras
            i juni då den demokratiskt valda presidenten Manuel Zelaya avsattes.
          </p>
          <p xml:id="i-Lw7Anv1imv9eRFB5bSukAD">
            Kuppen väcker minnen från tidigare decenniers militärdiktaturer
            i Latinamerika och påminner om att det inte går att ta de demokratiska
            framstegen i Latinamerika för givna.
          </p>
          <p xml:id="i-PNQHiL3ziVwC3U46Lnevdc">
            I en demokrati får politiker som gör fel chansen att förklara
            sig i en rättssäker process, och om folket så önskar, röstas personen
            bort i kommande val. Avsättningen av Zelaya strider mot demokratins
            grundprinciper. EU:s agerande har inte varit tillfredsställande
            och Sverige har inte som ordförandeland utnyttjat möjligheten
            att tydligt försvara demokratin i Honduras och kräva att Zelaya
            återinsätts samt att honduransk militär och polis inte använder
            övervåld vid demonstrationer.
          </p>
          <p xml:id="i-5LnJ44HagbLKKSGquDSnCz">
            USA och IMF har använt ekonomiska påtryckningsmedel mot Honduras
            och EU bör göra detsamma. EU borde utnyttja pågående förhandlingar
            om ett associeringsavtal med Centralamerika, där Honduras är en
            av parterna (se vidare under avsnittet EU:s associeringsavtal
            med Latinamerika).
          </p>
          <p xml:id="i-K13YMaMisfNS3YmVT66K5t">
            I november planeras val i Honduras. Ett fritt och demokratiskt
            val förutsätter att Zelaya återinstalleras och att ledarna för
            kuppen inte tillåts att organisera valet. Tyvärr har ledarna för
            kuppen under de pågående förhandlingarna tydligt visat att de
            är ointresserade av en lösning inom demokratins ramar. Sverige
            bör därför inom ramen för EU och FN agera för riktade sanktioner
            mot de ansvariga för militärkuppen i Honduras. Detta bör riksdagen
            som sin mening ge regeringen till känna.
          </p>
          <head xml:id="i-J3p6H1MSJrUUCWtwDGu7P2" type="h3">
            6.1.5 Kuba
          </head>
          <p xml:id="i-Suq967NbbRayVvRLwycaQT">
            Få länder, om något, i Latinamerika får så mycket uppmärksamhet
            i Sverige som Kuba. Men utvecklingen på Kuba är inte entydig,
            stora sociala framsteg har uppnåtts samtidigt som brotten mot
            de medborgerliga rättigheterna är omfattande. Den negativa betydelsen
            av USA:s blockad mot Kuba kan inte heller underskattas.
          </p>
          <p xml:id="i-S3Ayz1P95z9ayTxBFubWkC">
            Kuba uppfyller inte de nödvändiga krav som måste ställas på en
            demokrati, och brott mot de mänskliga rättigheterna fortsätter
            att förekomma, yttrande-, press- och mötesfriheten är kraftigt
            begränsad och det saknas möjligheter att bilda och/eller organisera
            sig i fria och oberoende fackföreningar. Amnesty International
            rapporterar att det fortfarande finns 57 kubanska samvetsfångar,
            vilket otvetydigt är 57 för mycket. Vänsterpartiet önskar se en
            demokratisering och en ökad respekt för de mänskliga rättigheterna
            på Kuba, men en sådan process måste formas av det kubanska folket
            självt.
          </p>
          <p xml:id="i-Y3HUg9LerAZKG5c7N7vNC7">
            Vänsterpartiet ser samtidigt att sociala framsteg gjorts på det
            efterrevolutionära Kuba. Kuba lever i flera hänseenden upp till
            de ekonomiska, sociala och kulturella rättigheter som ryms inom
            FN:s konvention för mänskliga rättigheter. Kuba bedriver även
            ett omfattande socialt solidaritetsarbete i många latinamerikanska
            länder som uppskattas av kontinentens fattiga och sjuka. Även
            när det gäller en hållbar utveckling utmärker sig Kuba. Enligt
            Världsnaturfondens (WWF) årsrapport Living Planet Report 2006
            är Kuba det enda landet i världen som lever upp till kriterierna
            på en hållbar utveckling såväl avseende social välfärd som ekologiskt
            avtryck.
          </p>
          <p xml:id="i-GTRZpp7oGMYhjNC4x3Jfoq">
            Men att man på Kuba har gjort sociala framsteg ursäktar inte
            på något sätt bristerna i medborgerliga rättigheter på ön. Men
            inte heller kan den ekonomiska blockad som har hållits vid liv
            av USA i decennier ursäktas med hänvisning till brott mot mänskliga
            rättigheter på Kuba. Blockaden är, bland mycket annat, en starkt
            hämmande faktor för en utveckling mot demokratin och bör således
            inte stödjas. Den påverkar dessutom miljoner kubaners möjlighet
            att få tillgång till mediciner och medicinsk teknik och är därmed
            avgörande för deras hälsa. Till detta kan fogas att olika FN-program
            vid åtskilliga tillfällen har drabbats av indragna leveranser
            av vacciner, sprutor och annan medicinsk utrustning när tillverkare
            fått veta att produkter och material är tänkt att användas på
            Kuba. 3
          </p>
          <p xml:id="i-QKR9tHMejnESyfrzKq65bP">
            Vänsterpartiet delar FN:s generalförsamlings kritik mot USA:s
            blockad mot Kuba. I oktober föregående år röstade i princip alla
            av de 192 medlemmarna än en gång för ett upphävande av USA ekonomiska
            blockad, handelsblockad och finansiella blockad. Endast USA, Israel,
            Marshallöarna och Palau röstade mot. Amnesty betecknar embargot
            som omoraliskt och anser att det bör hävas. Vänsterpartiet delar
            denna åsikt. Det är helt oacceptabelt att en regering, i detta
            fall USA:s, beslutar om sanktioner som så uppenbart drabbar en
            hel befolkning. Sveriges regering måste tydligt fördöma blockaden
            och kräva att USA omgående upphäver densamma. Detta bör riksdagen
            som sin mening ge regeringen till känna.
          </p>
          <head xml:id="i-89pNjmeJzAyRwNSoymGWq7" type="h3">
            6.1.6 Venezuela
          </head>
          <p xml:id="i-L1xLit5uFue7vSBauA7cAx">
            Sedan Hugo Chávez tillträdde som president i Venezuela 1999 har
            landet i grunden förändrats. Denna utveckling har i huvudsak varit
            positiv, genom att stora grupper i det venezolanska samhället
            som tidigare exkluderats från beslutsfattandet nu inkluderas och
            genom att landets enorma oljeinkomster har använts för att bekämpa
            fattigdom och analfabetism. Samtidigt har kritik riktats mot regimen
            från bl.a. Amnesty International för inskränkningar av yttrandefriheten,
            denna kritik måste tas på allvar. Även Venezuelas fördjupade förbindelser
            och stöd till auktoritära stater som Iran och Vitryssland förtjänar
            att ifrågasättas. Samtidigt är det uppenbart att det största hotet
            mot demokratin och de mänskliga rättigheterna i Venezuela kommer
            från de delar av oppositionen som visat, bl.a. genom militärkuppen
            2002, att man inte tvekar att ta till odemokratiska medel för
            att avsätta den folkvalda regeringen. USA har i sammanhanget under
            George W Bush spelat en starkt negativ roll genom sitt stöd till
            militärkuppen.
          </p>
          <head xml:id="i-BPWAt5YfTcfpxLPkfjffHn" type="h3">
            6.1.7 Peru
          </head>
          <p xml:id="i-Q8xR7BTe7LRoQLd9D5uCGa">
            Peru utmärker sig som ett av de latinamerikanska länderna genom
            de fortsatta omfattande brotten mot de mänskliga rättigheterna.
            Ett tydligt exempel är den peruanska polisens övervåld mot ursprungsbefolkningen
            som i juni 2009 protesterade mot regeringens beslut att tillåta
            utländska företag att exploatera delar av Amazonas. Så många som
            60 personer kan ha dödats under polisens attacker mot demonstranterna.
            Tyvärr är detta bara ett exempel bland många på hur stora grupper
            i det peruanska samhället exkluderas från beslutsfattandet och
            får såväl sina medborgerliga som ekonomiska, sociala och kulturella
            rättigheter kränkta.
          </p>
          <head xml:id="i-AFtQCWYVsyJT7U7SquYLDM" type="h2">
            6.2 Kvinnors rättigheter
          </head>
          <p xml:id="i-3Hawg1DroEWzgKsHhWwQZv">
            Rätten till laglig och säker abort är en grundläggande mänsklig
            rättighet, en rättighet som kränks och inskränks i alldeles för
            hög utsträckning i Latinamerika. Av världens hårdaste abortlagstiftningar
            står nästan alla att finna i latinamerikanska länder. Siffror
            från FN visar att 97 procent av världens länder har en lagstiftning
            som skyddar kvinnans liv. Bara ett fåtal länder sticker ut i denna
            statistik, och i princip alla dessa ligger på den latinamerikanska
            kontinenten. Vatikanstaten, där kvinnor i princip saknas, samt
            det skamliga lilla hörnet av Europa och EU Malta är de enda länderna
            utanför Latinamerika som valt en abortlagstiftning där kvinnans
            liv offras till förmån för ett totalt abortförbud. Båda dessa
            länder präglas i hög grad av en konservativ katolicism, vilket
            även väldens övriga länder med totalt abortförbud gör El Salvador,
            Honduras, Nicaragua, Chile och Dominikanska republiken.
          </p>
          <p xml:id="i-XBa4WhSGbUULjjN59h9z1T">
            I alla dessa länder tvingas små flickor allt oftare att föda
            barn som tillkommit genom våldtäkt. Oftast handlar det om våldtäkter
            inom familjen; en pappa, en kusin eller någon annan våldsam man
            som finns i flickornas närhet. Med sina egna liv som insats ska
            dessa våldtagna barn föda barn.
          </p>
          <p xml:id="i-5XXaarriBPBnbLS77HVYym">
            Ländernas lagstiftningar slår även mot kvinnor och flickor som
            behandlas för livshotande sjukdomar där behandling riskerar att
            döda fostret, t.ex. cancer eller hjärtsjukdomar. Läkare i Nicaragua
            berättar att de inte längre tillåts ge nödvändig behandling för
            livshotande sjukdomar till gravida kvinnor och flickor p.g.a.
            abortlagstiftningen. Amnesty International beskriver situationen
            i just Nicaragua som ett skräckscenario där barn tvingas föda
            barn och där gravida kvinnor dör för att de nekas nödvändig behandling
            även när deras liv är i fara. En läkare undrar uppgivet vilka
            alternativ som erbjuds en tioåring som utsatts för våldtäkt eller
            en cancersjuk kvinna som nekas behandling för att hon är gravid.
          </p>
          <head xml:id="i-UB8soVUZ5Wkwy55XjctmdS" type="h3">
            6.2.1 Fallet Colombia
          </head>
          <p xml:id="i-2rBTSnTyJNR5CWARGTpWjn">
            Utöver de nämnda ländernas abortlagstiftningar återstår ett 30-tal
            länder i Latinamerika som alla har en mycket restriktiv lagstiftning
            där abort enbart tillåts vid våldtäkt, incest och när kvinnans
            liv är i fara. Ett av dessa länder är Colombia, som dock hörde
            till länderna med totalt abortförbud tidigare.
          </p>
          <p xml:id="i-4Ccsruehh2GzLFqD31eMqA">
            När det gäller oönskade graviditeter och illegala aborter skiljer
            sig Colombia inte nämnvärt från övriga Latinamerika. Varje år
            utförs mellan 350 och 400 000 illegala aborter i landet. Dödsfall
            orsakade av illegala aborter är den tredje största dödorsaken
            bland kvinnor och den vanligaste dödsorsaken bland kvinnor i fertil
            ålder. Av dem som utsätts för sexuellt våld i Colombia är en tredjedel
            flickor under 14 år. Tonårsgraviditeterna är vanliga i hela Latinamerika
            och så många som en tredjedel av kontinentens kvinnor blir mödrar
            i tonåren. I Colombia ökar antalet oönskade barn drastiskt och
            studier visar att 52 procent av barnen i landet föds mot sina
            mödrars vilja.
          </p>
          <p xml:id="i-YQaJpas9s1DDQWZ5ADKLyx">
            År 2005 bestämde sig Colombias kvinnorörelse, med hjälp av Monica
            Roas röst, för att kräva att författningsdomstolen skulle förklara
            landets lagstiftning om totalt abortförbud som stridande mot landets
            författning. Man menade att lagen stred mot de internationella
            konventioner som Colombia skrivit under.
          </p>
          <p xml:id="i-6o1MsH2nLu5SsQ2se4W4zC">
            Året därpå gav Monica Roas kamp utdelning när Colombias högsta
            domstol slutligen röstade igenom beslutet att en kvinna får genomgå
            abort vid graviditet orsakad genom våldtäkt och incest, eller
            ifall kvinnans eller fostrets liv är i fara. Det var en stor seger
            för Colombias kvinnor.
          </p>
          <p xml:id="i-96ZF9mRpJ4UHyZNbofS956">
            Förhoppningen är förstås också att fler länder ska kunna använda
            sig av fallet Colombia, men sannolikheten är tyvärr inte alltför
            stor eftersom respektive länders nationella författning ser så
            olika ut.
          </p>
          <head xml:id="i-WZUsiCAboqHwb7HKxCJiK5" type="h3">
            6.2.2 Demokrati och rättvisa för alla?
          </head>
          <p xml:id="i-CgqGWAxqYVYEqvv8q4wo5m">
            Utvecklingen i Latinamerika är på många sätt i grunden positiv.
            Att det i dag sitter någon form av vänsterregeringar i Brasilien,
            Bolivia, Venezuela, Ecuador, Paraguay, Chile, Argentina, Uruguay,
            Nicaragua, El Salvador och tills alldeles nyligen även i Honduras
            avspeglar sig i en kamp för jordreformer, för rättvisare fördelning
            av resurserna och nationellt självbestämmande på en kontinent
            som än i dag präglas av starkt ojämn fördelning av resurserna.
            Den politiska uteslutningen av stora grupper, främst från urbefolkningen,
            har resulterat i att inkluderande demokrati har kommit att bli
            en viktig fråga för den latinamerikanska vänstern.
          </p>
          <p xml:id="i-BmwpFk7tSGnMJWSyFd7xEA">
            I kampen för rättvisa har även latinamerikanska kvinnor intagit
            nya positioner i samhället. Man deltar på många håll i de offentliga
            debatterna, man har höga positioner på en rad områden inklusive
            ministerposter och t.o.m. statsministerposter.
          </p>
          <p xml:id="i-isBtoyHAKHUu4EWNmg7yh">
            Med denna överlag så positiva utvecklingen i bakhuvudet är det
            därför med stor besvikelse som Vänsterpartiet konstaterar att
            Latinamerikas kvinnor fortfarande inte äger rätten till sitt eget
            privatliv, sin egen kropp och sin egen sexualitet.
          </p>
          <p xml:id="i-JK24CVdQTUnfet4Gr1gfCe">
            Kvinnorna stod sida vid sida med männen när kontinenten successivt
            frigjorde sig från militärens diktaturer, men väl i maktens korridorer
            har det alltför ofta råkats trampa på kvinnornas rättigheter.
            Men kanske är det ena bara en konsekvens av det andra. När kyrkan
            tappar makt på ett område stramar man åt extra hårt på ett annat.
            Och den aggressiva machismon , kombinerad med den patriarkala
            kvinnosyn som dominerat Latinamerika i sekler, verkar alltid gå
            hand i hand med den katolska kyrkan.
          </p>
          <p xml:id="i-CRjLiWGzVSXXxMDFNGDDow">
            Tyvärr ser inte heller framtiden alltför ljust ut. Fallet Colombia,
            och inte minst Mexico Citys radikala abortlagstiftning från 2007
            4 , är de enda ljusglimtarna. I övrigt är det faktiskt så att
            utvecklingen snarast ser ut att gå tillbaka med fler länder som
            skärpt sin abortlagstiftning de senaste åren än motsatsen.
          </p>
          <p xml:id="i-DE7kjtwpKu4yYTxZmxTbRw">
            På denna machismons och katolicismens kontinent är det bara två
            länder som sticker ut i positiv bemärkelse; Kuba och Puerto Rico,
            samt staden Mexico City. Riktig föregångare i sammanhanget är
            Kuba. Redan 1965, tio år före Sverige, insåg Kuba att kvinnan
            själv inte samhället äger rätten till kvinnans kropp.
          </p>
          <head xml:id="i-21mwhCGPNjmeTsMPtEfh4U" type="h3">
            6.2.3 Den sociala ojämlikheten vem får betala?
          </head>
          <p xml:id="i-Qc2uQimRRXptXHmbH3Mvag">
            Precis som i resten av världen hänger frågan om fri abort samman
            med social ojämlikhet. På Kuba är sjukvården gratis, och därmed
            kan alla kvinnor som behöver det få en abort genomförd. I det
            ojämlika Mexiko var det därför av yttersta vikt att man i Mexiko
            City såg till att den fria aborten blev i princip gratis och gällde
            även för oförsäkrade personer. Därmed når man även de lägsta samhällsklasserna,
            utan vilka en social reform som denna skulle vara helt lönlös.
            Inte minst på en kontinent där runt 44 procent är fattiga. Varje
            år betalar tusentals fattiga latinamerikanskor priset med sina
            liv, som en direkt följd av komplikationer i samband med aborter.
            Uppskattningsvis görs 3,7 miljoner olagliga aborter varje år i
            regionen.
          </p>
          <p xml:id="i-2JKgRehRxqTQkgyYuVWgnY">
            Sverige kan spela en positiv roll i arbetet med att förbättra
            kvinnors situation i Latinamerika. Vikten av jämställdhets- såväl
            som rättighetsperspektiv i utvecklingssamarbetet är grundläggande
            utgångspunkter för den löpande dialogen med länderna i Latinamerika.
            Sverige bör som enskilt land såväl som medlemsland i EU och FN,
            agera för att varje latinamerikanskt land ska respektera den grundläggande
            mänskliga rättigheten att kvinnor ska ha tillgång till lagliga
            och säkra aborter. Detta bör riksdagen som sin mening ge regeringen
            till känna.
          </p>
          <head xml:id="i-PGgCNyu9mR5p2TGHJRg5jd" type="h2">
            6.3 Hbt-personers rättigheter
          </head>
          <p xml:id="i-EkAonKgjZV6YFizFu2STCF">
            Latinamerika är en kontinent i förvandling, och det omfattar
            synen på hbt-personer. I takt med att demokratins segertåg drar
            över kontinenten ökar även respekten för hbt-personers rättigheter.
            På få andra kontinenter har situationen för hbt-personer, åtminstone
            juridiskt, så snabbt förbättrats under det gångna decenniet som
            i Latinamerika. Samtidigt är utmaningarna många, inte minst när
            det kommer till att bekämpa den diskriminering som de facto drabbar
            hbt-personer.
          </p>
          <p xml:id="i-XK2CyrcjNgTUrurm4DQCbt">
            Kyrkan och konservativa krafter gör i dag vad man kan för att
            exempelvis förhindra införandet av äktenskap för samkönade par.
            Men faktum kvarstår att jämlikhet oavsett sexuell läggning är
            en del av den demokratiseringsprocess som sveper över Latinamerika.
            Den stärkta respekten för yttrandefrihet, förenings- och mötesfrihet
            i alltfler länder har stärkt hbt-personers ställning, men behovet
            av stöd till Latinamerikas modiga hbt-rörelse är fortfarande stort.
            Sverige bör inom ramen för sitt utvecklingssamarbete utöka det
            politiska såväl som ekonomiska stödet till hbt-rörelsens arbete
            i Latinamerika. Dett a bör riksdagen som sin mening ge regeringen
            till känna.
          </p>
          <head xml:id="i-zr4yF6Ey2jAT6QJpVAvcW" type="h3">
            6.3.1 Argentina &amp; Brasilien
          </head>
          <p xml:id="i-R9mZa5e9BFiqB6Mh5wukjg">
            I Argentinas federala distrikt Buenos Aires och delstaten Rio
            Negro har man under året infört partnerskap för samkönade par
            som ger par som levt tillsammans i minst två år vissa av äktenskapets
            rättsverkningar. Detsamma gäller för den brasilianska delstaten
            Rio Grande do Sul.
          </p>
          <head xml:id="i-3khyvDUYhHQktugbZzrsDJ" type="h3">
            6.3.2 Bolivia
          </head>
          <p xml:id="i-4EB3ovL3nkostMmXG5hN6X">
            Bolivia är ett av de mest värdekonservativa länderna i Latinamerika.
            Religionen och katolska kyrkan har ett enormt inflytande över
            media och samhällsdebatt i landet.
          </p>
          <p xml:id="i-PvHHNiANxznQHb6uJH7BDZ">
            När landets nya konstitution drevs igenom kämpade Bolivias hbt-personer
            för att få igenom kravet på partnerskap, men misslyckades tyvärr.
            Författningen innehåller dock andra positiva delar bl.a. ett tydligt
            förbud mot diskriminering p.g.a. sexuell läggning och könsidentitet
            samt en särskild paragraf om sexuella rättigheter. Dessutom definieras
            staten numera som sekulär i stället för katolsk, vilket innebär
            att det kan bli enklare att stifta nya lagar i rätt riktning i
            framtiden.
          </p>
          <head xml:id="i-fLVvJfzL8CC6aDMseEtVR" type="h3">
            6.3.3 Colombia
          </head>
          <p xml:id="i-6qcoTSDmBHz2VB52HvzHM4">
            Parlamentet har ännu inte kunnat enas om en partnerskapslag,
            men i praktiken har nu landets författningsdomstol genom olika
            utslag gett samkönade par samma rättigheter som ogifta heterosexuella
            par på alla områden, såsom arv, pensioner och socialförsäkringar.
          </p>
          <head xml:id="i-TvACZ23Tq1bn4WipxB1wDj" type="h3">
            6.3.4 Ecuador
          </head>
          <p xml:id="i-SEz8BUdd62na9CXM7y5ZrY">
            Landets nya författning, som godkändes i en folkomröstning under
            hösten 2008, ger skydd mot diskriminering på grund av sexuell
            läggning och könsidentitet. Enligt artikel 68 i författningen
            garanteras samkönade par samma rättigheter som inom äktenskapet,
            förutom möjligheten att gemensamt adoptera barn. Man arbetar på
            en partnerskapslag.
          </p>
          <head xml:id="i-LX3inZqMBV4woHxZYDTA4Y" type="h3">
            6.3.5 Kuba
          </head>
          <p xml:id="i-EV9HTX9qBK9yDzLSbA9ZKh">
            De senaste åren har det hänt mycket på Kuba då det gäller rättigheter
            för hbt-personer. I nuläget går man igenom alla lagar för att
            försäkra sig om att det inte finns kvar rester av lagar som diskriminerar
            hbt-personer. Ett förslag till ändring av lagstiftningen så att
            alla ska åtnjuta samma rättigheter, oavsett sexuell läggning,
            hade som mål att helt likställa samkönade och olikkönade förhållanden.
            I detta arbete lyckades dock katolska kyrkan, t.o.m. i det relativt
            sekulariserade Kuba, stoppa den del i förslaget som skulle ge
            homosexuella rätt att ingå äktenskap.
          </p>
          <p xml:id="i-JtbRMAZ4fmjv2aW3uQBad9">
            En betydelsefull lagändring från förra året innebär att transsexuella
            kubaner numera har rätt till könsbyte utan kostnad inom ramen
            för sjukvårdssystemet.
          </p>
          <head xml:id="i-AJVbcyL1wKEBGdZSzdDsqu" type="h3">
            6.3.6 Mexiko
          </head>
          <p xml:id="i-PLswJ65rkYpfRmwMW6GBNX">
            I staden Mexico City lyckades inte de kyrkliga ledarna stoppa
            lagstiftande församling från att nyligen godkänna en lag som tillåter
            civilrättsligt partnerskap för homosexuella.
          </p>
          <head xml:id="i-4H9M1wxnCpHFKMALxvcNCi" type="h3">
            6.3.7 Uruguay
          </head>
          <p xml:id="i-SnbmQqVQVnaVzjAsRZ9Mm1">
            Det största framsteget för hbt-personer i Latinamerika under
            året som gick var troligen när Uruguay, som första land på kontinenten,
            antog en lag som tillåter samkönade par att adoptera. Föga överraskande
            motsatte sig katolska kyrkan ändringen, men förlorade för en gångs
            skull kampen. Samkönade par kan sedan förra året även gifta sig
            (borgerligt) i Uruguay.
          </p>
          <p xml:id="i-XM9LDTTzJU7gyUXFtMoJcp">
            Landet har en lång tradition som föregångare på flera punkter.
            Bland annat var man det första landet i regionen som år 1907 godkände
            skilsmässa. Man var även tidiga med att ge kvinnor rösträtt år
            1932.
          </p>
          <head xml:id="i-4ihvwYFenrWKNUKnjoPk6P" type="h1">
            7 Fackliga rättigheter
          </head>
          <p xml:id="i-N78Nn5Wkt4znYBzBeNgJtU">
            Att få organisera sig och bilda fria och oberoende fackföreningar
            är en grundläggande mänsklig rättighet, som kränks och inskränks
            i ett flertal latinamerikanska länder. Samtidigt som de fackliga
            rättigheterna stärkts i en rad länder och den fackliga rörelsen
            spelat en avgörande roll i konsolideringen av demokratin i ett
            flertal länder kan vi konstatera att de fackliga rättigheterna
            kränkts genom en mängd olika metoder i delar av Latinamerika:
            fysiskt våld, kränkande lagar och ovilja att se till att lagarna
            respekteras.
          </p>
          <p xml:id="i-N4JcekokWnk1nJPczKYcyF">
            Colombia fortsätter att sticka ut genom att vara det land där
            facklig aktivitet oftast leder till döden. Utan tävlan är det
            fortfarande det land i världen där det är farligast att vara fackligt
            engagerad. I ISF:s (Internationella fackliga samorganisationen)
            årliga rapport framkommer att antalet fall av antifackligt våld
            i landet ökade med 25 procent under år 2008. Totalt 49 fackföreningsmedlemmar
            mördades. Så mycket som 60 procent av alla mord på fackligt aktiva
            i hela världen sker i Colombia.
          </p>
          <p xml:id="i-UWEd2dUNUUC1ng6tLotLYe">
            I Centralamerika i allmänhet och Guatemala i synnerhet har förhållandena
            för fackföreningsmedlemmar generellt blivit värre. Under 2008
            har det antifackliga våldet eskalerat: mord, hotelser, trakasserier,
            beskjutning, överfall och kränkningar blir allt vanligare. Även
            i Guatemala är det förenat med direkt livsfara att vara fackligt
            aktiv. Bara förra året mördades här över 20 ledare för fackföreningar,
            småbönder och grupper av ursprungsbefolkning.
          </p>
          <p xml:id="i-Cgx1aRAcS4AC5wJ3ECNzVT">
            Andra brott mot fackföreningsrörelsen i Latinamerika är de mängder
            av anställningsformer som undergräver facklig organisering och
            kollektiva förhandlingar. Arbetskraft från bemanningsföretag och
            avskedanden av fackliga ledare används för att slå ut facken och
            i en del länder, exempelvis Nicaragua, införs obligatoriska korttidskontrakt,
            vilket gör det omöjligt att öka antalet fackföreningsmedlemmar.
          </p>
          <p xml:id="i-JHefksePdK79Rh69aVPXQV">
            Den omstrukturering och liberalisering av handelsregler som skett
            i dagens globaliserade värld har lett till en betydligt större
            utsatthet för arbetare i de alltfler exportfrizoner som uppstått
            i fattiga länder. Främst drabbas kvinnor, eftersom de ofta utgör
            majoriteten av de anställda i frizonerna. De tvingas arbeta till
            låga löner, på osäkra kontrakt och under hälsofarliga förhållanden.
            Vanligtvis finns mycket små eller inga möjligheter till facklig
            organisering.
          </p>
          <p xml:id="i-8eWJDYe9Z1QQ3j2V5XB3ZX">
            Dominikanska republiken, Guatemala, Panama och Costa Rica är
            några av de länder där problemen med frizoner är stora. I Cosa
            Rica är det framför allt de multinationella fruktföretagen som
            fortsätter med sina antifackliga metoder. I andra fall, som i
            Dominikanska republiken, står löntagarna utan alla rättigheter.
          </p>
          <p xml:id="i-QP3KyFVyZ9VUn4RNNrCjhk">
            De få fackliga aktivister som trots allt finns i ländernas frizoner
            utsätts regelbundet för trakasserier och osakliga avskedanden.
            Förra året mördades generalsekreteraren för centralorganisationen
            CTH i Honduras och i Panama mördades en ledare från det nationella
            byggnadsarbetarförbundet Suntracs.
          </p>
          <p xml:id="i-6qDMeC6bWnVRvr7QTGXBqr">
            Vänsterpartiet har tidigare lagt fram en motion om fackliga rättigheter
            i världen (mot. 2008/09:A216). Vi ämnar inte upprepa alla de yrkanden
            som ställdes då, men med anledning av det förhöjda våldet mot
            fackligt aktiva på den latinamerikanska kontinenten vill vi uppmana
            den svenska regeringen att använda alla medel som står till buds
            för att sätta press på exempelvis Colombias regering att vidta
            åtgärder för att stärka fackliga representanters rättigheter och
            se till att skyldiga fälls. Sådana påtryckningar kan exempelvis
            åstadkommas med hjälp av de associeringsavtal som EU förhandlar
            med Latinamerika (se vidare under avsnittet EU:s associeringsavtal
            med Latinamerika). Vi anser att EU:s inre marknad inte ska öppnas
            för företag som skapat sig konkurrensfördelar genom att inskränka
            de fackliga rättigheterna; i stället bör EU försöka stärka fackliga
            rättigheter i samarbetsländerna och understödja krav från respektive
            länders fackföreningsrörelser. Under ordförandeskapet i EU bör
            Sverige därför verka för att EU:s pågående förhandlingar om associeringsavtal
            med Centralamerika och Andinska gemenskapen kopplas till tydliga
            krav på att länderna ratificerar ILO:s åtta kärnkonventioner.
            Detta bör riksdagen som sin mening ge regeringen till känna.
          </p>
        </div>
        <div xml:id="i-BFnj24JS838E2pY6HHLxF" type="signatureBlock">
          <list xml:id="i-6EAUCHR6bVCr7D24aSHtfx">
            <item xml:id="i-boRRm49kGqDFZfdWUcuXd" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-ExcoRUaVAYrbSmQc8VaUDY" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-ASUZmJ2GrEStGfiXtzfutn" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-PRKVNHhRrm2Gf1XPYPHs8U" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
