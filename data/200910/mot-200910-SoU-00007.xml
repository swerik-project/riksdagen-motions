<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00007">
  <teiHeader>
    <fileDesc>
      <titleStmt>
        <title>med anledning av prop. 2009/10:176 Personlig assistans och andra insatser – åtgärder för ökad kvalitet och trygghet</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:176 Personlig assistans och andra insatser – åtgärder för ökad kvalitet och trygghet</title>
          <idno type="rdwebb">GX02So7</idno>
          <rs type="number">So7</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So7/text</ref>
          <ref type="dokument_url_html">http://data.riksdagen.se/dokument/GX02So7</ref>
          <ref type="dokumentstatus_url_xml">http://data.riksdagen.se/dokumentstatus/GX02So7</ref>
          <ref type="doc">http://data.riksdagen.se/fil/19760177-3918-4B0E-846D-CE286AC438AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JnPWcNj93rFeQ7R7eYtJh6" type="basedOn"/>
        <correspContext corresp="i-JnPWcNj93rFeQ7R7eYtJh6">
          <ref>Proposition 2009/10:176</ref>
        </correspContext>
        <correspAction xml:id="i-Momt82kHyQ5Bxf92wscGJK" type="signed"/>
        <correspContext corresp="i-Momt82kHyQ5Bxf92wscGJK">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-VtGn4kvmP9CyqBFHH7g6fE" type="referral">
          <date when="2010-04-09"/>
        </correspAction>
        <correspAction xml:id="i-X4nkLU3kkYiKrpP92qR7Dx" type="dismissal">
          <date when="2010-04-08"/>
        </correspAction>
        <correspAction xml:id="i-4sScz55uQtfp6XaZVoNQ3u" type="dismissal">
          <date when="2010-04-08"/>
        </correspAction>
        <correspAction xml:id="i-TKPs7NCGyXPoe4Ej1FHkUJ" type="transfer">
          <date when="2010-04-07"/>
        </correspAction>
        <correspAction xml:id="i-PewSxmmbh9BxPc5yzxUECU" type="submission">
          <date when="2010-04-07"/>
        </correspAction>
        <correspAction xml:id="i-ETw1o5Dc4GnJAFi7wgjY8f" type="assigned"/>
        <correspContext corresp="i-ETw1o5Dc4GnJAFi7wgjY8f">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5HczRLk21REUmEY8Ltk2kq" type="motBody">
        <div xml:id="i-DJTGZQpAHmcesY24L2nKgQ" type="motProposal" subtype="förslag">
          <head xml:id="i-X7q38MsRonTjota6HYWsy4">
            Förslag till riksdagsbeslut
          </head>
          <p xml:id="i-RhjgZYyB8y2utWBjedG9Sx">
            Riksdagen tillkännager för regeringen som sin mening vad som
            anförs i motionen om behovsbedömningsinstrument för personlig
            assistans.
          </p>
        </div>
        <div xml:id="i-4dyBwkqfQ1FnfnsEHixtGL" type="motContent">
          <head xml:id="i-WyjJ4aLmAoMSTMx3ZLeEW8" type="h1">
            Motivering
          </head>
          <p xml:id="i-QuqgucbVUmv4jJjZrrDYdy">
            I FN-konventionen om mänskliga rättigheter för personer med funktionsnedsättning
            fastslås rätten till självbestämmande och rätten att kunna delta
            i samhället. För detta behövs ibland personligt stöd i vardagen.
            Det svenska systemet med personlig assistans bidrar till ökat
            självbestämmande och deltagande i samhället på lika villkor för
            personer med funktionsnedsättningar. Utan ett sådant stöd skulle
            många människor med funktionsnedsättningar tvingas till ett liv
            i passivitet.
          </p>
          <p xml:id="i-2dkG4iVaoyaC8qGNwh794w">
            Personlig assistans ingår som en av tio insatser som individen
            har rätt till under vissa förutsättningar enligt LSS (lagen om
            stöd och service för vissa funktionshindrade). LSS har funnits
            i mer än 15 år. På direktiv av dåvarande socialminister Bengt
            Lindqvist gjordes i slutet av 1980-talet en utredning om villkoren
            för personer med funktionsnedsättningar. Utredningen pekade på
            stora skillnader i levnadsvillkoren mellan personer med funktionsnedsättningar
            och den övriga befolkningen. Utredningen konstaterade att socialtjänstlagen
            och hälso- och sjukvårdslagen inte räckte till utan att det behövdes
            en särskild lag som kompletterade dessa och andra lagar. Utredningens
            förslag ledde till ett enigt beslut om LSS i riksdagen 1993. Med
            LSS fick personer med mer omfattande och varaktiga funktionshinder
            en starkare ställning i samhället och ökad möjlighet att själva
            styra över sin vardag. Den statliga ersättningen för insatsen
            personlig assistans regleras genom en särskild lag, LASS (lagen
            om assistansersättning).
          </p>
          <p xml:id="i-Jcdu6qvcKAJs33ycxkoqm6">
            En av grundtankarna med personlig assistans är att människor
            med funktionsnedsättning ska få leva det liv som de vill leva.
            Personlig assistans har förbättrat livskvaliteten enormt för många
            människor med allvarlig funktionsnedsättning och är en av de viktigaste
            jämlikhetsreformer som genomförts. Rätten till personlig assistans
            är för dessa människor en ovärderlig förutsättning för frihet
            och självständighet.
          </p>
          <p xml:id="i-D15zGjtbP5Fp7FqBrQCfAt">
            I december 2009 hade ca 16 000 personer personlig assistans.
            Det genomsnittliga antalet beslutade timmar var 110 timmar per
            vecka. Samhällets totala kostnader för assistansersättningen uppgick
            2009 till 22 miljarder kronor.
          </p>
          <p xml:id="i-D9DurxC9Nebk4bZhMTds26">
            LSS-verksamheten har ökat mycket kraftigt sedan införandet 1994.
            Kostnaderna för assistansersättningen har ökat från 4 miljarder
            kronor 1995 till dagens 22 miljarder kronor (2009). Det beror
            både på en ökning av antalet assistansberättigade och på en ökning
            av antalet assistanstimmar per person. Rätten att få behålla personlig
            assistans efter fyllda 65 år infördes i början på 2000-talet och
            är en viktig orsak till ökningen under 2000-talet.
          </p>
          <p xml:id="i-KNU238JsNvbi3GjPk8Fotu">
            Den statliga utredningen LSS-kommittén har sett över hela lagstiftningen
            och lämnade efter fyra års utredande ett stort antal förslag till
            förändringar i sitt slutbetänkande Möjlighet att leva som andra
            (SOU 2008:77). Bland annat föreslås att ett tydligt barnperspektiv
            skrivs in i LSS. Staten föreslås få ett samlat ansvar för personlig
            assistans. Det föreslås också tydligare regler för hur behovet
            av personlig assistans ska bedömas. Vidare föreslås ett golv för
            rätten till personlig assistans på minst 20 timmars grundläggande
            behov per vecka samt en ny kommunal insats med personlig service
            och boendestöd för dem med lägre behov än 20 timmar per vecka.
            Personer med psykiska funktionsnedsättningar föreslås vidare få
            rätt till insatsen daglig verksamhet om de ingår i personkretsen
            för stöd och service enligt lagen. Kommittén föreslår också att
            lagen om assistansersättning (LASS) ska upphävas och att tillämpliga
            delar av denna lag i stället ska föras in i LSS.
          </p>
          <p xml:id="i-Xq6RT6VTW6Smmxc3DQxxT8">
            Regeringens proposition behandlar enbart ett fåtal av utredningens
            förslag. Hur regeringen avser att hantera övriga förslag från
            LSS-kommittén framgår inte. I denna motion fokuserar vi därför
            helt på regeringens proposition och kommer att återkomma till
            övriga aktuella och viktiga frågor kring personlig assistans och
            LSS i andra sammanhang.
          </p>
          <p xml:id="i-Ty1GQmi24y3cbnQLSFSo2x">
            Vi har inga allvarligare invändningar mot de förslag till beslut
            som redovisas i propositionen. Att barnperspektivet förs in i
            lagstiftningen är principiellt viktigt. Barns bästa ska beaktas,
            och när en LSS-insats rör ett barn ska barnet ges möjlighet att
            framföra sina åsikter utifrån barnets ålder och mognad. Förslaget
            om registerkontroll av personer som utför LSS-insatser åt barn
            är också en rimlig och proportionerlig skyddsåtgärd för barn om
            den begränsas på samma sätt som registerkontrollen avseende förskoleverksamhet,
            skola och barnomsorg.
          </p>
          <p xml:id="i-SqhiLh67bvmpf2cPvhohZz">
            På ett avsnitt i propositionen känner vi stor oro. Det gäller
            det avsnitt i propositionen (s. 5456) som bl.a. beskriver det
            pågående arbeteet med att ta fram behovsbedömningsinstrument för
            personlig assistans. I propositionen gör regeringen bedömningen
            att Försäkringskassan bör ges i uppdrag att senast den 30 juni
            2011 till regeringen rapportera om utvecklingen av enhetligheten
            i sina beslut och vilka eventuella åtgärder som är lämpliga att
            vidta. Vi har inget emot att Försäkringskassan ges möjligheter
            att skapa och verka för lika bedömningar i hela landet, inte minst
            mot bakgrund av att Försäkringskassan redovisat olikheter som
            inte beror på olikheter i befolkningsstruktur utan på att det
            finns olika lokala rutiner och riktlinjer för handläggningen av
            ärenden. Sedan ett år tillbaka har Socialstyrelsen och Försäkringskassan,
            på regeringens uppdrag, arbetat med att ta fram ett behovsbedömningsinstrument
            för personlig assistans. Till arbetet har knutits en referensgrupp
            i vilken flera representanter för handikapp- och brukarrörelsen
            funnits med. Arbetet med att ta fram behovsbedömningsinstrument
            väcker dock frågetecken. Handikappförbunden lämnade i början på
            året referensgruppen i protest mot inriktningen på arbetet. Det
            utkast till bedömningsinstrument som presenterades och skulle
            prövas på brukare bestod av ett 91-sidigt dokument där varje detalj
            i en persons liv skulle redovisas och därefter inom varje detaljerat
            område rimlighetsbedömas av Försäkringskassans handläggare.
          </p>
          <p xml:id="i-funsoQyHkyGTzeavxVK1e">
            Instrumentets utformning var enligt vår mening integritetskränkande.
            Den enskilde förväntas redovisa allt från de intimaste behov på
            toaletten, till hur en balanserad diet upprätthålls och om sexualvanorna
            är säkra. Enbart frågor om matintag skulle utredas på 16 sidor.
            Hela denna hantering av behovsbedömningsinstrumentet är enligt
            vår mening oacceptabel och skadar tilltron till LSS-reformen.
            Socialstyrelsen har efter protester från handikappförbunden gett
            besked om att förslaget inte kommer att testas på några personer
            som söker. Det är bra att Socialstyrelsen och Försäkringskassan
            lyssnat på de argument som framförts, men frågorna om det fortsatta
            arbetet kvarstår. Vi anser att arbetet med behovsbedömningsinstrumentet
            måste bygga på respekt för individen och dennes oberoende och
            integritet. Regeringen bör vidta lämpliga åtgärder för att säkerställa
            detta. Detta bör riksdagen som sin mening ge regeringen till känna.
          </p>
        </div>
        <div xml:id="i-GiGzU2RrupSCgpVc9Gv76d" type="motSignatures">
          <list xml:id="i-U43PrjikVKbHvvHz4Hirim">
            <item xml:id="i-5qgjxK2mPXgw4nVUQP1iwU" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-7rJz7GSRztL6RPfy2QReDT" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-BDd9S69FBma5WaZnA8XqPX" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-PAuHu1kctBfTn4tgZLsKeG" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-DtpRqCbhhKZknKQV8hd9ED" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-CiZu5enYMAPfduiH6pEvca" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-UxR7BboQMfde9wY4RqQkDs" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-G7aswqZwSoxy3HRSHa9ZyD" who="i-YHze8naQ3VfThjRidPfYK7">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
