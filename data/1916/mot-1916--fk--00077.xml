<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1916--fk--00077">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__fk__77/mot_1916__fk__77-001.pdf"/>
      <div xml:id="i-MQF6DD7btR1B85n65h9nZZ" type="motHeader">
        <div xml:id="i-X8n5LM2wwmCUGYuPmAQQwA" type="motTitle"/>
        <div xml:id="i-UsW6tagmoAKUo2Zf7GM2eS" type="motSubmissionInfo"/>
      </div>
      <div xml:id="i-8djrmmPZmqFHY8tgq6zYse" type="motBody">
        <div xml:id="i-UasFey3B8bq8fJtUvfzsjb">
          <p xml:id="i-YJqitZbHV9PryUu2gA3un4">
            Motioner i Första kammaren, Nr 77. 1
          </p>
          <p xml:id="i-KTnzSHCGYVeuZvfHSKBTzx">
            Nr 7.
          </p>
          <p xml:id="i-XGQDGR7jqnBKyGYxiubrQo">
            Av hr Boberg, angående skrivelse till Konungen med begäran om
            utredning i fråga om åtgärder till fiskets främjande.
          </p>
          <p xml:id="i-WMRE6w6av8eCmKVtj2Uyhr">
            Överallt i skärgården klagas det över fiskets tillbakagång. På
            sina håll är det också alldeles påtagligt, att fisket gått tillbaka.
            &gt;Det är, som det numera ingen fisk funnes i sjön», sade en
            gammal fiskare nere i den småländska skärgården för en tid sedan.
            Synnerligen är abborre- fisket klent. Den saken torde vara så
            allmänt känd och bekant, att något tvivel därom icke gärna kan
            råda. Abborren är dock, tillika med gäddan, vårt bästa skärgårdsfiske
            på ostsidan. Vad kan nu orsaken vara till att abborren så märkbart
            avtagit? Har månne synnerligen denna fiskart varit föremål för
            en alltför stor efterhållning? Det kan vara möjligt, ty mer än
            förr fiskas det nu på alla vatten genom metning, synnerligen under
            lektiden, då abborren nappar bäst. Även genom nätläggning tages
            mycket abborre under lek- tiden, då fisken går upp på bankar och
            grund samt lätt låter fånga sig. I lektiden är dock abborrens
            kött löst och dåligt samt av föga värde mot längre fram på sommaren,
            då fiskens kött blivit fastare och fetare. Genom långrevarne,
            som uppfylla skärgårdens alla bukter och vikar och locka med miljoner
            krokar, uppfångas också abborren under hela sommaren och hösten.
            Man kan säga, att denna förträffliga fisksort är utsatt för en
            intensiv fångst, som på sina ställen urartar till ett verkligt
            utrotningskrig mot fisken. Om det får fortsätta på alldeles samma,
            man kan nästan säga ohej- dade sätt, som hittills skett, torde
            abborren med tiden bliva en lika sällsynt, som den förr varit
            en allmän fisk i vår östra skärgård.
          </p>
          <p xml:id="i-CkjecGjFkCXDzb8nQjk8xt">
            Bihang till riksdagens protokoll 1916. 3 saml. 38 häft. (Nr 77.)
            1
          </p>
          <pb facs="riksdagen-motions-pdf/data/1916/mot_1916__fk__77/mot_1916__fk__77-002.pdf"/>
          <p xml:id="i-46vPLu48guxpmCmaHaTuj3">
            2 Motioner i Första kammaren, Nr 77.
          </p>
          <p xml:id="i-BTi5QWoUhWgg7uzEj8rxV7">
            Men trots fiskets tilltagande intensitet, kan abborrens avtagande
            före- komst icke ha sin grund allenast i detta. Havet har sina
            skadedjur, såsom landet har sina. Sälarnas talrika förekomst visar,
            att människan icke är ensam om fisket. Alla dessa sälar, som vimla
            i Östersjön, leva icke på intet och bliva ej feta av vatten allena.
            Nej, de fiska natt och dag och fiska med besked. Ju flera de bli,
            ju mera fisk går åt för dem, och desto mindre återstår för människans
            behov. På sina ställen giva sälarna sig på de utlagda näten och
            uppäta de fiskar, som fastnat i dem samt sönderriva garnen. Ett
            allmänt krig mot sälarna måste säkert igångsättas, om fisket skall
            kunna förbättras. En fiskare från Kalmar- sunds skärgård berättade
            nyss för motionären, att de fått ett par hundra simpor i några
            nät, som de lagt ut en natt. Nu lär simpan alldeles äta upp all
            den fiskrom, som hon kan komma åt på havets botten. Om detta är
            riktigt och simpan skulle förekomma i sådan mängd, som denne för
            övrigt trovärdiga man berättade, så är det klart, att något måste
            göras för att söka utrota detta skadedjur, som ju möjligen kunde
            ske genom att något pris sattes för hennes infångande eller dylikt.
            — På sina ställen fiskar folket i åar och bäckar alltfort upp
            mindre vitfisk i lektiden, vilken fisk de sedan använda till svinmat.
            Detta är ju olag- ligt. Starkare kontroll och bevakning under
            vitfiskens lektid skulle kunna förhindra detta lagbrott, ty klart
            är, att gäddan och abborren, som skola leva av den mindre vitfisken,
            genom dennas försvinnande finna allt mindre näring och därför
            icke kunna utveckla sig, som de eljest borde och kunde. Det blir
            delvis »&gt;rent bord» för dem, då de komma för att söka sin föda.
            Ett sätt att förhindra abborrens utrotande och befrämja hans till-
            växt inom vår skärgård vore att fridlysa denna fisk under lektiden,
            åt- minstone under vissa år, så att han finge utveckla sig mera
            fritt. Detta skulle just icke vidare inverka på våra hushåll,
            ty abborrens matvärde under lektiden är, som förut sagts, icke
            stort, alldenstund fisken då är mager och dess kött löst och delvis
            smaklöst att äta. Man vill måhända anse, att hushållningssällskapen
            och de enskilda fiskvattnens ägare böra sörja för denna sak, så
            att fiskerinäringen icke försämras och dör ut. Men klart är, att
            om några verkligen göra detta, men andra icke göra det, utan tillåta
            att fiska till det yttersta, så draga de senare vinsten av de
            förras hushållning, alldenstund fisken ständigt är stadd på vandring
            och icke bunden vid vissa platser, där han möjligen sparas bättre,
            än å andra platser. Staten måste här träda emellan.
          </p>
          <pb facs="riksdagen-motions-pdf/data/1916/mot_1916__fk__77/mot_1916__fk__77-003.pdf"/>
          <p xml:id="i-Pa6Bw5HNit2HauEth27S6v">
            Motioner i Första kammaren, Nr 77. 3
          </p>
          <p xml:id="i-b7eTj7jEia3Q3hHaqygWp">
            Vad som skall och kan göras för att befrämja skärgårdsfisket
            och fisket i allmänhet är icke så lätt att säga, men att något
            måste göras och göras snart, torde alla, som känna till förhållandena,
            vara ense om. Undertecknad föreslår därför vördsamt,
          </p>
          <p xml:id="i-45QBCcJber8BYMm1Yhg6QY">
            att riksdagen ville ingå till Kungl. Maj:t med en skrivelse,
            vari riksdagen begär, att Kungl. Maj:t genom sakkunnig person
            eller kommitté söker utröna läget och behoven på hithörande område.
          </p>
          <p type="date" id="i-DeHyYaUpoUaGYptRFgow38">
            Stockholm den 25 januari 1916.
          </p>
          <div xml:id="i-FUHFsszEnu9bf5NwnVt4dw" type="signatureBlock">
            <p who="i-AUmBd8T8oEP8tVpZMy3qz4" type="signature">
              Carl Boberg
            </p>
          </div>
        </div>
      </div>
    </body>
  </text>
</TEI>
