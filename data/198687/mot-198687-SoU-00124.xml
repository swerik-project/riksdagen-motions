<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00124">
  <teiHeader>
    <fileDesc>
      <titleStmt>
        <title>Förslag till lag om dödens inträde, m. m. (prop. 1986/87:79)</title>
        <author corresp="i-VtWQs1mfimPMyjw5HVXR4i i-P8q9oyKjWzPdBEfQeD8Vwa">Inga Lantz och Viola Claesson (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om dödens inträde, m. m. (prop. 1986/87:79)</title>
          <idno type="rdwebb">GA02So124</idno>
          <rs type="number">So124</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So124/text</ref>
          <ref type="dokument_url_html">http://data.riksdagen.se/dokument/GA02So124</ref>
          <ref type="dokumentstatus_url_xml">http://data.riksdagen.se/dokumentstatus/GA02So124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-P8q9oyKjWzPdBEfQeD8Vwa</idno>
            <name>Viola Claesson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wc7G4rc8EzP53WMKMvGxo9" type="signed"/>
        <correspContext corresp="i-Wc7G4rc8EzP53WMKMvGxo9">
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-P8q9oyKjWzPdBEfQeD8Vwa"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_124/mot_198687_so_124-001.pdf"/>
      <div xml:id="i-MHRUNCut8QhTTcD8vqhkSV" type="motHeader">
        <div xml:id="i-E3AHpUgLaYJUZYsZGURTTa" type="motTitle"/>
        <div xml:id="i-KksEw5Ey4La2WGjGjwXxMr" type="motSubmissionInfo"/>
      </div>
      <div xml:id="i-3NWk7wHYN4CZHbMUsJTNwA" type="motBody">
        <div xml:id="i-ndodgrBD5fQU6cXAH4EqC">
          <p xml:id="i-PPDcjBgi9Mfwnq2QyWgufG">
            Motion till riksdagen
          </p>
          <p xml:id="i-XomsuUjsn5uKa2x6iSsfxU">
            1986/87:S0124
          </p>
          <p xml:id="i-2xzf5X47nfFMi8qkXU9rEv">
            Inga Lantz och Viola Claesson (vpk)
          </p>
          <p xml:id="i-LQFsm6wvyBKXnBr9EGf6kV">
            Förslag till lag om dödens inträde, m. m. (prop. 1986/87:79)
          </p>
          <p xml:id="i-HwCDdDMRYPG4wJWgCe1ZmW">
            Redan för 20 år sedan — — —
          </p>
          <p xml:id="i-8teaFrmUp33hTUKWmYABsA">
            I februari 1965 sammankallade den dåvarande medicinalstyrelsen
            till en expertöverläggning beträffande ”vissa medicinska och etiska
            frågor i sam- band med s. k. transplantationsoperationer”. Vid
            denna expertöverläggning föreslogs för första gången införandet
            av termen ”cerebral död” (hjärndöd). Förslagsställaren, professor
            Ragnar Frykholm, motiverade sitt förslag med att ”hjärndöda naturligtvis
            vore idealiska objekt för tillvaratagande av biologiskt material
            (njurar m. m.), blott legalt tillstånd att dödförklara dem innan
            hjärtat stannade kunde utverkas”. Tanken väckte stor indignation
            och avvisades efter en affektladdad diskussion. Några månader
            senare intervjuades professor Clarence Crafoord om bl. a. transplantationskirurgins
            vidare utveckling. Crafoord hävdade att en förut- sättning för
            en god utveckling var accepterandet av ett nytt dödskriterium:
            hjärndöd. Hans uttalande väckte också våldsam uppståndelse. Det
            som förmådde att väcka en så stor anstöt hos både lekmän och experter
            för bara 20 år sedan har nu föreslagits av först en statlig utredning
            (Dödsbegreppet, SOU 1984:79) och sedan i den nu aktuella propositionen
            (1986/87:79 med förslag till lag om dödens inträde, m. m.). Regeringen
            förslår i propositionen ett nytt dödsbegrepp som får s.k. hjärnrelaterade
            dödskriteriet som konsekvens. Det innebär att en människa skall
            anses såsom död när hon totalt och oåterkalleligt har förlorat
            all förmåga att förena och samordna kroppens funktioner — fysiska
            och pyskiska —till en fungerande enhet. Detta inträffar när alla
            funktioner i stora hjärnan, lilla hjärnan och hjärnstammen totalt
            och oåterkalleligt har fallit bort. Det är detta som kallas ”hjärndöd”.
            Det nu gällande dödsbegreppet, det s.k. hjärtrelaterade dödsbegreppet,
            grundas på det enkla faktum att en människa inte kan leva utan
            en fungerande blodcirkulation. Att hjärtat har stannat är enkelt
            att konstatera med stor säkerhet. Fungerar inte hjärtat slutar
            givetvis också hjärnan att fungera, därför behövs inget särskilt
            hjärndödsbegrepp. 99 90 av de människor som dör under ett år i
            Sverige dör genom att hjärtat stannar. Bara några hundra (200
            till 700) dör den ”hjärndöden”. Den innebär att patienten har
            en definitivt utslocknad hjärna och andning och hjärtat hålls
            i gång med hjälp av respirator. Hos den ”hjärndöde” upprätt- hålls
            således en del livsfunktioner och organ med konstlade medel. Respira-
            torn kan ”hålla liv” i patienten några timmar, några dagar eller
            högst ett par
          </p>
          <p xml:id="i-3tncwPsKAK8bEevbXVP71m">
            25
          </p>
          <pb facs="riksdagen-motions-pdf/data/198687/mot_198687_so_124/mot_198687_so_124-002.pdf"/>
          <p xml:id="i-CxuggmLX4U4ccAX2d1KhTP">
            veckor. Sedan stannar hjärtat också, även om alla tillgängliga
            intensivvårds- åtgärder sätts in. En människa med utslocknad hjärna
            skall enligt vår mening inte betraktas som död, utan som döende,
            som en svårt sjuk människa. Det av regeringen föreslagna nya dödsbegreppet
            skapar en oklar gräns mellan liv och död. Detta bevisas också
            av att regeringen föreslår vissa undantag från att stänga av respiratorn
            trots att total hjärninfarkt har konstaterats, nämligen vid långt
            framskriden graviditet och när det är aktuellt att ta organ för
            transplantation.
          </p>
          <p xml:id="i-Vfc3iy1aa3pKEZ49M6cGzD">
            Transplantationskirurgins behov av syregenomströmmade organ
          </p>
          <p xml:id="i-2C2Fki5TJcwqb2zrGjwJwN">
            Frågan om de nya dödskriterierna kan inte frikopplas från frågan
            om transplantationskirurgins utveckling och behov av organ. Det
            är uppenbart, precis som det var för 20 år sedan, att det är just
            transplantationskirurgins behov av friska, syregenomströmmade
            organ som nu lett fram till propositio- nens förslag om ett ändrat
            dödsbegrepp. Det är bara hjärttransplantationer som inte kan göras
            sedan cirkulationen avstannat. Alla andra transplantationer går
            att genomföra med goda resultat med nuvarande dödskriterier. Huvudregeln
            skall enligt propositionen i fortsättningen vara att respira-
            torn skall stängas av så fort en person har konstaterats vara
            ”hjärndöd” och därmed dödförklaras. Men man skall trots denna
            dödförklaring få dröja med avstängningen bl. a. för att invänta
            lämpligt tillfälle för en transplantation. Under tiden skall den
            dödförklarade kunna ”vårdas dödförklarad som lik”, trots att ”vård”
            av döda enligt utredningen och andra auktoriteter normalt är en
            orimlighet. Därtill kommer kanske frestelsen att vänta med fastställandet
            av hjärndöden tills tiden före möjlig transplantation närmat sig,
            och då uppstår risken för att dödförklarade människor behålls
            som organbanker.
          </p>
          <p xml:id="i-PMtxfE6KuTo5KQQzcZq3tt">
            Ett dödsbegrepp skall vara lika för alla
          </p>
          <p xml:id="i-FXLDqRuzb9DSP2apAhDwLX">
            Ett dödsbegrepp måste bygga på klarhet och trygghet. Döden skall
            vara lätt att definiera och synlig för var och en. Det får inte
            finnas någon oro eller osäkerhet hos oss om vem som är död eller
            inte. Med det nu föreslagna dödsbegreppet måste olika former av
            diagnostik tillgripas för att fastställa döden (röntgenundersökningar).
            I och med att man tvingas diagnosticera döden blir den abstrakt
            och ogripbar för de anhöriga. Döden skall inte kunna administreras
            av läkarvetenskapen. Frågan om döden får inte bli en expertfråga.
            En genomgång av medicinsk fackpress visar att diagnosen ”hjärndöd”
            är långt ifrån hundraprocentigt tillförlitlig. Precis som i all
            annan diagnostik beror osäkerheten till stor del på inre ”biologiska”
            felkällor. Och precis som all annan diagnostik hänger tillförlitligheten
            på sjukhusets resurser och på läkarens noggrannhet, skicklighet
            och omdöme. Det finns således begräns- ningar, invändningar och
            problem vid diganosen ”hjärndöd”. Alkohol,
          </p>
          <p xml:id="i-7XwnHBcDjEQJym9pSPeUch">
            Mot. 1986/87 So124
          </p>
          <pb facs="riksdagen-motions-pdf/data/198687/mot_198687_so_124/mot_198687_so_124-003.pdf"/>
          <p xml:id="i-GQRYF4UskN3sttZXrWuXCK">
            narkotika, sömnmedel och en del andra läkemedel kan leda till
            en medvetslöshet som är nära nog omöjlig att skilja ifrån ”hjärndöd”.
            Detta är särskilt allvarligt eftersom drog- och läkemedelsförgiftade
            patienter vid rätt ställd diagnos och behandling har goda utsikter
            att överleva och bli återställda. Om beslutet i riksdagen blir
            att ett nytt dödsbegrepp, dets. k. hjärnrelate- rade begreppet,
            införs, borde, för att ändock med så stor säkerhet som möjligt
            fastställa att hjärnan är totalt utslocknad, alltid cerebral angiografi
            utföras. Det finns en missuppfattning om att det nya hjärnrelaterade
            dödsbegrep- pet skulle innebära att svårt sjuka människor skulle
            ”slippa att ligga i åratal på sjukhus”. Varken en medveten patient,
            som i åratal legat kopplad till slangar och apparater, eller en
            djupt medvetslös patient får hjälpas till död. Det vore att införa
            en aktiv dödshjälp. En sådan debatt förs visserligen av vissa
            kretsar i vårt land, men bland aktiva sjukvårdspolitiker förekommer
            den i alla fall inte än så länge. Det vore en katastrof för hela
            vårt sjukvårdssystem om aktiv dödshjälp infördes. Läkare får sedan
            1973 avbryta behandling, som är helt utan betydelse för patienten.
            I sådana fall är t. ex. läkaren inte tvungen att forsätta behandling-
            en av en patient som lagts i respirator, utan kan stänga av denna
            och patienten dör. Det är mycket mer betydelsefullt att inte bedriva
            vård in absurdum, än att legalisera ett tvivelaktigt dödsbegrepp
            med motiv som inte är bra och som dessutom kan bli farligt prejudicerande.
          </p>
          <p xml:id="i-5R3nCqxFURqPv3syBLu4hS">
            Levande död
          </p>
          <p xml:id="i-MwC1WGAzGX4WddquL6rZ7x">
            Att dödförklara en människa, vars hjärta pulserar och vars blodomlopp
            fungerar, vars kropp är varm och vars hy är rosig, måste strida
            mot vad många anser naturligt. Att kalla en människa, som har
            många tecken till liv och vars kropp är levande, för död, är kränkande.
            Den människan är i stället döende och kommer att dö. Om vi lär
            ut att se liv som död, kommer detta att på sikt får skrämmande
            följder. Utredningens och propositionens definition av död består
            av begrepp och kriterier som är en filosofisk och juridisk konstruktion.
            Propositionens förslag bör förkastats därför att det bryter ner
            respekten för människovärdet att dödförklara en biologiskt levande
            människokropp, och därför att förslaget också bryter ned respekten
            för människovärdet om människokroppar hålls vid liv enbart som
            objekt för medicin och forskning.
          </p>
          <p xml:id="i-QoB1nctqvL3QzFgkocCK29">
            Aktivt donationsförfarande
          </p>
          <p xml:id="i-X3AAkoCRhP74Djnc8Qk4Lg">
            Hjärttransplantationer förutsätter att organ tas från människor
            med pågåen- de cirkulation. Det är självklart att det under sådana
            omständigheter krävs ett aktivt donationsförfarande, som bygger
            på ett personligt ställningstagan- de efter en saklig och grundlig
            information. Regerigens förslag till donations-
          </p>
          <p xml:id="i-3B3ufcAVPNVuGP2EGcdURj">
            förfarande är inte tillräckligt bra. Visserligen vill regeringen
            försäkra sig om att den dödes vilja inte träds för när, men det
            är ändå så att behovet av en god tillgång på organ går före krav
            på integritet och självbestämmande. Det kan inte accepteras.
          </p>
          <p xml:id="i-RG1ejikDp3NKgK7URyfHki">
            Mot. 1986/87 So124
          </p>
          <p xml:id="i-6sxYpcKkEfwerq16rzD7uF">
            vad
          </p>
          <pb facs="riksdagen-motions-pdf/data/198687/mot_198687_so_124/mot_198687_so_124-004.pdf"/>
          <p xml:id="i-NkV63rCC2RfMAhcokqpNAd">
            I propositionen talas om att ”donation av organ” skall ”bygga
            på att donatorn i livstiden uttryckligen medgett transplantation”.
            Av hänsyn till ”drastiska och oönskade konsekvenser för den redan
            etablerade transplanta- tionsverksamheten” vågar emellertid inte
            regeringen hålla fast vid denna linje. I stället föreslås att
            om den döde inte gjort några uttalanden till förmån för donation,
            får de anhöriga avgöra frågan. Det måste vara svårt för anhöriga
            att i en svår krissituation stå emot sjukvårdens önskningar om
            organ. ”Organmarknadens” önskemål framstår som alltför tydliga.
            Där kommer frågan igen om framtida organbanker. Den oro som många
            människor känner inför frågan om organbanker måste tas på allvar.
            Det vore för alla parter bättre med ett aktivt donationsförfarande
            som bygger på ett skriftligt medgivande av organdonation. Detta
            medgivande måste innefatta alla sorters organdonation, också de
            som i dag tas utan någon som helst förfrågan, t. ex. hornhinnan.
            Ingen människa har rätt att kräva organ från en annan människa.
            Det är i stället så, att man bara kan få organ från en annan människa
            som gåva, när givaren inte längre själv behöver dem. Detta innebär
            att givaren av fri vilja måste donera sina organ. Ett aktiv donationsförfarande
            skulle möjligen begränsa transplantations- verksamheten till en
            början. Men med en öppen debatt och utförlig information kan säkerligen
            tillgången på organ säkras. Det finns förmodligen många människor
            som vill att deras organ tas i bruk av sjuka och behövande människor
            när de själva har gått bort. En aktiv donation ökar också respekten
            för den döende människan och stärker förtroendet mellan sjukvården
            och allmänheten.
          </p>
          <p xml:id="i-UDtkaqB1exwAseswBR4Ud2">
            Hjärtdöden är en del av ett komplex
          </p>
          <p xml:id="i-RbUc9BbJx2nBUCJXuXkGMt">
            Ett nytt hjärnrelaterat dödsbegrepp för osäkerhet med sig. Begreppet
            hjärndöd leder också till möjligheter att flytta gränser. Vi är
            med andra ord inne på ett sluttande plan. Nya värderingar kan
            komma att göra sig gällande. Nästa gång kan det bli fråga om att
            dödförklara djupt kroniskt medvetslösa människor. Vi håller på
            att förlora respekten för livet då vi både manipulerar livet inför
            födelsen och intill döden. Utan att vara teknikfientlig och utan
            att förringa medicinvetenskapen måste gränser sättas för vad som
            kan vara rimligt och vad som kan vara riktigt ur ett etiskt synsätt
            på mänskligt liv. Vi håller nu på att utveckla ett felfritt samhälle
            med ”evigt liv”, där alla våra organ är utbytbara och kanske också
            hjärnan inom en framtid. Denna utveckling pågår samtidigt som
            andra forskare forskar fram förintelsevapen, där hela jordens
            existens står på spel. Mänskligheten balanserar på en knivsudd
            sett ur många synvinklar. Lagförslaget om ett nytt dödsbegrepp
            måste ses som en del i ett helt komplex, vars andra delar är bl.
            a. genteknologi, fosterdiagnostik, konst- gjord befruktning och
            transplantationsteknik. Sett i dessa sammanhang avtecknar sig
            här tydligt en utveckling som ger möjligheter att manipulera mänskliga
            arvsanlag, att eliminera oönskade individer på fosterstadier och
            möjligheter att välja ut vissa individer, vars existens upprätthålls
            genom transplantation av organ.
          </p>
          <p xml:id="i-LEbGzRT9wwnAP9jMNhoTf5">
            Mot. 1986/87 So124
          </p>
          <pb facs="riksdagen-motions-pdf/data/198687/mot_198687_so_124/mot_198687_so_124-005.pdf"/>
          <p xml:id="i-5BRh2trxpgaizgqNNcTz9X">
            Med ett hjärnrelaterat dödsbegrepp är vi inne på ett sluttande
            plan, där det svaga ställs mot det starka och där det svaga —
            som alltid — förlorar.
          </p>
          <p xml:id="i-3ibgmJEyTkomdiATccFgwW">
            Hemställan
          </p>
          <p xml:id="i-6vcwZ34P2u9u4Q69yJkchZ">
            Med stöd av det anförda hemställs 1. att riksdagen beslutar avslå
            proposition 1986/87:79 med förslag till lag om dödens inträde,
            m. m. 2. att riksdagen, om inte yrkande 1. vinner riksdagens gehör,
            beslutar att en cerebral angiografi alltid skall utföras för att
            konstatera en total hjärninfarkt. 3. att riksdagen beslutar om
            ett aktivt donationsförfarande i enlighet med vad som anförs i
            motionen.
          </p>
          <p xml:id="i-KLSBaUDVKApxPqh2JK2BN7" type="date">
            Stockholm den 20 februari 1987
          </p>
          <div xml:id="i-99Jc9ymZGXH9qpvWiabeyd" type="signatureBlock">
            <list xml:id="i-PoGGmAzgFhw4PEa9pRaVDZ">
              <item xml:id="i-QGteKfq2T1BKTFBQMujv5X" who="i-VtWQs1mfimPMyjw5HVXR4i" type="signature">
                Inga Lantz (vpk)
              </item>
              <item xml:id="i-9LJbTMWt4aNtBnCUpu2ANE" who="i-P8q9oyKjWzPdBEfQeD8Vwa" type="signature">
                Viola Claesson (vpk)
              </item>
            </list>
          </div>
          <p xml:id="i-G2VJz3pjBRfrWfNow81jaP">
            Mot. 1986/87 So124
          </p>
          <pb facs="riksdagen-motions-pdf/data/198687/mot_198687_so_124/mot_198687_so_124-006-001.pdf"/>
          <pb facs="riksdagen-motions-pdf/data/198687/mot_198687_so_124/mot_198687_so_124-006.pdf"/>
          <pb facs="riksdagen-motions-pdf/data/198687/mot_198687_so_124/mot_198687_so_124-007.pdf"/>
          <pb facs="riksdagen-motions-pdf/data/198687/mot_198687_so_124/mot_198687_so_124-008.pdf"/>
          <p xml:id="i-Xg37DSZRX7yLJHiLDVMUu1">
            gotab Stockholm 1987 12519
          </p>
        </div>
      </div>
    </body>
  </text>
</TEI>
