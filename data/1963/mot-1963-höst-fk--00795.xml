<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963-höst-fk--00795">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963_höst_fk__795/mot_1963_höst_fk__795-001.pdf"/>
      <fw xml:id="i-4L6NHHsHBAUhd2zM513vQP">
        Motioner i Första kammaren, nr 795 år 1963 9
      </fw>
      <div xml:id="i-Lc43dKnJ2EWcTxTf9HuAdf" type="motHeader">
        <div xml:id="i-8n4HZgGVPCQUVsK2ZRy65" type="motTitle"/>
        <div xml:id="i-9uFBDFst9dsKzxd3F38ucz" type="motSubmissionInfo"/>
      </div>
      <div xml:id="i-D6UXMzGwUcyptETzBqrmoc" type="motBody">
        <div xml:id="i-NmgAQ65fPPEjGbFX59Fd85">
          <p xml:id="i-LWVrE3ssdRCuEH8z6MqDDv">
            Nr 795
          </p>
          <p xml:id="i-6jgfv15q7YGBpcvueXWpoV">
            Av herr Nilsson, Ferdinand, m. fl., i anledning av Kungl. Maj:ts
            proposition nr 178, om godkännande av avtal mellan Sverige och
            Danmark angående samhandeln med jord- bruksprodukter inom den
            europeiska frihandelssam- manslutningen m. m.
          </p>
          <p xml:id="i-5UgHMLHiBkH2pb1THQ12Lw">
            I prop. nr 178 till innevarande års riksdag föreslås nytt jordbruksavtal
            mellan Sverige och Danmark. Det är avsett att ersätta tidigare
            överens- kommelse i samband med bildandet av EFTA-sammanslutningen,
            som god- känts av riksdagen genom bifall till prop. nr 25/1960.
            I årets proposition in- går även förslag till viss subvention
            till Svenska sockerfabriksaktiebolaget för underlättande av detta
            bolags import till Sverige av danska sockerbetor. I propositionen
            hänvisas även till en till avtalet hörande icke redovisad skriftväxling
            i ärendet, som bringar i erinran Kungälvavtalets s. k. hem- liga
            protokoll. Svensk-danska handelsavtalet mötte redan år 1960 viss
            kritik som bl. a. kom till uttryck i motionerna I: 511 och II:
            635 samt 1: 515 och II: 637. Be- tänkligheter synes i än högre
            grad kunna anföras beträffande nu fram- lagda förslag. I förgrunden
            träder härvid från utrikes- och försvarspolitisk synpunkt betydelsefulla
            folkförsörjningsproblem. I sammanhanget torde förtjäna upprepas
            departementschefsyttrandet vid tillkomsten av 1947 års jordbruksbeslut
            (prop. 75/1947) av dåvarande jordbruksminister — un- der kriget
            försvarsminister — Per Edvin Sköld:
          </p>
          <p xml:id="i-7ESZaBH7d71ywiGUZVzNNP">
            Vad jordbruket betytt för vårt land såväl under det förra som
            under det senaste världskriget kan ej mätas med pengar. Utan att
            man därmed un- derskattar de på sitt sätt lika betydelsefulla
            insatser som gjorts av övriga grenar av näringslivet torde det
            vad särskilt den senaste avspärrningspe- rioden angår vara befogat
            att uttala att det förhållande att vår livsmedels- försörjning
            kunnat uppehållas i stort sett medelst egen produktion otvivel-
            aktigt varit en av huvudorsakerna till att landet kunnat hållas
            utanför de internationella förvecklingarna. — — — Det torde vidare
            vara nödvändigt att man av beredskapsskäl under normala förhållanden
            uppehåller en pro- duktion av den storlek som erfordras för tryggandet
            av landets försörj- ning vid en avspärrningssituation.
          </p>
          <p xml:id="i-Dhno2kmGwahaZRbVgFDZvB">
            Ett betraktelsesätt i överensstämmelse med detta uttalande torde
            fort- farande gälla i fråga om grundlinjerna för svensk jordbrukspolitik.
            I be- lysning av denna grunduppfattning tilldrager sig det svensk-danska
            avta- let om ”samhandel med jordbruksprodukter inom EFTA” särskild
            upp- märksamhet. Det torde även böra bedömas i belysning av de
            uttalanden
          </p>
          <pb facs="riksdagen-motions-pdf/data/1963/mot_1963_höst_fk__795/mot_1963_höst_fk__795-002.pdf"/>
          <fw xml:id="i-SacQb1oVtsg6mmF3yBPt41">
            10 Motioner i Första kammaren, nr 795 år 1963
          </fw>
          <p xml:id="i-EjgwFwq2U6xBHttP2jvbF6">
            angående faran av svenskt engagemang med A-paktstaten Danmark
            i olika hänseenden som från tongivande regeringshåll gjorts i
            tidigare debatter om neutraliteten. Utgångspunkt för sådant bedömande
            gavs redan i 1960 års proposition vari säges:
          </p>
          <p xml:id="i-Nb56b2jV6ijkn5QCZ66v3m">
            På dansk begäran har i avtalet gjorts ett uttalande från svensk
            sida an- gående den svenska jordbrukspolitiken. Det förklaras
            att denna icke syftar till någon ökning av den svenska jordbruksproduktionen
            och att den bli- vande produktions- och konsumtionsutvecklingen
            kan förväntas göra det möjligt för de danska producenterna att
            bevara sin marknad i Sverige för varor av intresse för det danska
            jordbruket och få andel i en ökad förbruk- ning i Sverige av sådana
            varor.
          </p>
          <p xml:id="i-Xi91Q4kc4nGFPb4RoDt1mM">
            I det nya avtalet deklareras att ”den svenska jordbrukspolitiken
            ej syf- tar till någon ökning av den totala svenska jordbruksproduktionen”.
            Överensstämmelsen är påtaglig, men den nya formuleringen synes
            medge produktionsökning inom vissa grenar, blott den totala produktionen
            icke stiger. Man kan nu som år 1960 räkna med en blivande konsumtionsutveck-
            ling, givetvis sammanhängande med ökad folkmängd och förbättrad
            lev- nadsstandard. Men denna ökade konsumtion skall enligt den
            jordbruks- politik som förslaget tillförsäkrar danskarna icke
            fyllas av svenskt jord- bruk utan genom import från det andra
            landet. Importen av livsmedel och levande djur är redan för närvarande
            ganska betydande. För tiden 1/7 1962 -—1/7 1963 har den beräknats
            till ett värde av över 1 800 milj. kr., medan Sveriges export
            av motsvarande slag är betydligt lägre. En väsentlig del av livsmedelsimporten
            avser varor som icke produceras i vårt land. Men konsumtionsbehovet
            förefinnes och måste vid en avspärrning i görlig mån tillgodoses
            på annat sätt. Detta betyder att ökade krav ställes på det sven-
            ska jordbruket i situationer då arbetskraft kan vara omdisponerad
            för andra behov, då importerade fodermedel och gödningsämnen icke
            i vanlig utsträckning finnes att tillgå. Men den import till Sverige
            som är av in- tresse för Danmark berör produkter som svenskt jordbruk
            har möjlighet att framställa. I avtalet år 1960 angavs såsom från
            dansk synpunkt aktu- ella varor nötkött, kalvkött, hästkött och
            köttkonserver, korv (även kon- serverad), matpotatis (med undantag
            av nyskördad potatis under tiden 6.6—5.7), vidare smör, ost, mjölkkonserver,
            ägg och äggprodukter (med undantag av äggalbumin) samt kött av
            fjäderfä. Härtill har i årets avtal fogats dels fläsk och fläskkonserver,
            dels även andra ätbara djurdelar än kött och fläsk. De svenska
            förhandlarna har varken för sig själva eller för danskarna fördolt
            att en prioritering av dansk import av sådan art passar dåligt
            samman med den svenska jordbruksregleringen. Sveriges regering
            säges emellertid ha förklarat sig beredd att inom ramen för sina
            möjligheter
          </p>
          <pb facs="riksdagen-motions-pdf/data/1963/mot_1963_höst_fk__795/mot_1963_höst_fk__795-003.pdf"/>
          <fw xml:id="i-AZQKpSXzYcHXj8YAuT7B6g">
            Motioner i Första kammaren, nr 795 år 1963 11
          </fw>
          <p xml:id="i-7j95iLuezDtxURvaWf4hzb">
            verka för att de danska intressena tillgodoses. Svårigheterna
            att avgöra när importbehov verkligen föreligger är uppenbara,
            då det här i hög grad är fråga om omdömessaker. Själva huvudprincipen
            för propositionens för- slag — att jordbrukets totala produktion
            icke får ökas vid växande kon- sumtionsbehov — utgör här en betydelsefull
            faktor. På längre sikt blir det icke enbart fråga om tillfälliga
            marginalkvanti- teter utan om en konstant del i vårt lands folkförsörjning.
            Det kan icke be- fordra svensk politisk handelsfrihet att sålunda
            göra en växande del av den svenska folkförsörjningen beroende
            av främmande makt eller främmande maktkonstellationer. Som motiv
            för avtalet anges ”att det svenska importregleringssystemet för
            jordbruksprodukter ej ger möjlighet för Danmark — på samma sätt
            som förutsetts bli möjligt för medlemsländerna (i EFTA) vid export
            av industrivaror — tillgodogöra sig importlandets prisnivå vid
            export av jordbruksprodukter till Sverige”. Härtill kan anmärkas
            att detta — att ett land anser sig behöva en egen jordbruksproduktion
            och därför inte vill prisge sitt land åt oinskränkt konkurrens
            — inte är något speciellt för Sve- rige. Men läget är beträffande
            Sverige och Danmark olikartat, då Dan- marks export till 54 procent
            utgöres av sådana livsmedel, medan siffran för Sverige är 4 procent.
            Medan den svenska jordbrukspolitiken inriktas på att lägga igen
            åker och förhindra ökning av produktionsvolymen finns beträf-
            fande den danska regeringens ställningstaganden ingalunda någon
            sådan tendens. Dock kan även dansk jordbruksjord vara av ganska
            olika kvalitet. Det danska resonemanget utgår ifrån att Danmarks
            anslutning till EFTA ger den svenska exportindustrien förmåner,
            som man kräver kompensation för på det svenska jordbrukets område.
            I sammanhanget kan erinras om att det norska s. k. prisrådet nyligen
            efter undersökning ansett sig kunna konstatera att konsumenterna
            i det landet icke haft att glädja sig åt några prissänkningar
            på industrivaror på grund av tullsänkningar inom EFTA. För Sveriges
            del (se Pris och kartellfrågor nr 6) har sådana prissänk- ningar
            angivits till rena obetydligheter eller 2,5 promille av de totala
            pri- vata konsumtionsutgifterna. Man torde kunna utgå från att
            den svenska exporten av industrivaror inte kunnat påverka läget
            för dansk hemmain- dustri på ett sätt som motiverar de framförda
            kompensationskraven. Dan- marks önskemål riktar sig som berörts
            mot att de svenska importavgif- terna — svenskt jordbruks enda
            skydd mot pristryckande export — för- hindrar danskt jordbruk
            att i sin helhet tillgodogöra sig produktpriserna på den svenska
            marknaden. Härom säges i propositionen att den svenska regeringen
            förklarat sig beredd att inom ramen för sina möjligheter verka
            för att danska intressen tillgodoses, ja, att en utveckling i
            av Danmark önskad riktning synes naturlig. Man har emellertid
            från svensk sida klar- gjort att ”den svenska regeringen med tanke
            på jordbruksregleringens nu-
          </p>
          <pb facs="riksdagen-motions-pdf/data/1963/mot_1963_höst_fk__795/mot_1963_höst_fk__795-004.pdf"/>
          <fw xml:id="i-2uhT5s2upL8H4vKyrRqC8y">
            12 Motioner i Första kammaren, nr 795 år 1963
          </fw>
          <p xml:id="i-E2wBB6s6zHoxixxrbfvukt">
            varande (kurs. här) konstruktion har mycket små möjligheter att
            påverka importen”. Härför avses i propositionen att ”liksom tidigare
            skall Dan- mark som kompensation för att den danska exporten till
            Sverige beläggs med införselavgifter och att Danmark till följd
            härav inte kan tillgodogöra sig den svenska prisnivån årligen
            tillföras ett visst belopp”. Dessa pengar skall liksom hittills
            tagas ur medel som influtit som regleringsavgift och accis på
            fettvaror. De skall av svenska staten utbetalas till danska staten
            och går därifrån till en det danska jordbrukets sammanslutning
            för att på denna krokväg ”kompensera” den danska jordbruksexporten
            för de im- portavgifter som genom gällande avtal tillförsäkrats
            svenskt jordbruk som skydd. Det belopp som årsvis utbetalas till
            Danmark har bl. a. på grund av för- ändringarna i fråga om den
            danska exporten till Sverige varierat. Under 1/7 1960—30/6 1961
            uppgick värdet av exporten hit av egentliga jord- bruksprodukter
            till 77 milj. kr. och för den tiden utbetalades 10 milj. kr. till
            Danmark. Följande år (1961/62 uppnådde ifrågavarande export ett
            värde av 105 milj. kr., och utbetalningen fastställdes ”efter
            förhandlingar” till 20 milj. kr. Under senast förflutna budgetår,
            som karakteriseras av ungefärlig återgång till 1960/61 års exportnivå
            från Danmark, har ut- betalningen i motsvarande mån reducerats.
            Nuvarande förslag till avtal undviker sådana konsekvenser genom
            att ”grundskattebeloppet” — om uttrycket tillåtes — fastställes
            till lägst 20 milj. kr. Man har därutöver tydligen avsett en ”jämkning”
            uppåt och som grund för ytterligare utbetalningar över de 20 miljonerna
            angivit att ”hänsyn skall därvid tas till bl. a. storleken av
            den danska exporten av vissa jord- bruksvaror till Sverige, det
            svenska importskyddets höjd samt till det inom EFTA-stadiet i
            fråga om tullavvecklingen för industrivaror”. Relationen till
            den danska jordbruksexporten hit och de svenska import- avgifternas
            höjd innebär en anknytning till restitutionssystemet, medan graden
            av tullsänkning på industrivaror inom EFTA understryker att det
            är det svenska jordbrukets hemmamarknad som skall belastas med
            ökade danska kompensationer allteftersom exportindustriens avsättningsmöjlig-
            heter inom EFTA förbättras. Med ökad tyngd reses frågan om det
            berätti- gade i att så behandla en näring vars produktion är av
            vital betydelse för landet och som har så många andra svårigheter
            att kämpa med. Med visst intresse konstateras vidare att de svenska
            och danska regeringarna över- enskommit om konsultationer med
            syfte att ettdera landet icke genom sin export skadar det andra
            landets intressen samt att förhindra skada för en- dera parten
            till följd av import av tredje land av dumpade eller subventio-
            nerade produkter. Vad som ovan sagts angående storleken av Sveriges
            och Danmarks jordbruksexport ger klart besked om vilken parts
            intressen det här avses att vårda.
          </p>
          <pb facs="riksdagen-motions-pdf/data/1963/mot_1963_höst_fk__795/mot_1963_höst_fk__795-005.pdf"/>
          <fw xml:id="i-AZNLGNc1tfzbFbowpbCTdH">
            Motioner i Första kammaren, nr 795 år 1963 13
          </fw>
          <p xml:id="i-L2WedCWQBPXZJ42nKArciy">
            En nyhet är det till avtalet knutna förslaget om subvention till
            ett svenskt industriföretag — till Svenska sockerfabriksaktiebolaget
            — för underlättande av import av danska sockerbetor. Hittills
            har sådan import varit av ringa omfattning. Men svensk betodling
            har gått starkt tillbaka under senare år. Anledningen synes vara
            att söka främst i brist på arbets- kraft och med hänsyn till bärigheten
            förhållandevis höga kostnader för gallrings- och annat sommararbete.
            En annan faktor i sammanhanget som på sina håll väckt irritation
            är den pågående rationaliseringen och kon- centrationen inom sockerindustrien.
            År 1954 var betarealen närmare 60 000 hektar men har sedan kraftigt
            nedgått. Ännu 1957 var arealen 53 600 hektar men 1961 under 50
            000, 1962 cirka 48 000 hektar. För in- nevarande år har betarealen
            angivits föga överstiga 40 000 hektar. Sam- tidigt har sockerkonsumtionen
            förblivit tämligen konstant, och sockret har inom vårt folkhushåll
            blivit ett mycket viktigt näringsmedel med en för 1962 beräknad
            sockerkonsumtion av över 360 milj. kronors värde. Stödet för de
            danska betodlarna via Sockerbolaget synes icke syfta till något
            till- fälligt arrangemang utan torde avse att låta danskarna övertaga
            en kon- stant del av betproduktionen av växande storlek. I propositionen
            säges:
          </p>
          <p xml:id="i-RRBzJKC1n8NW5w1F2xT2fK">
            Det kan antas att intresset för import av danska sockerbetor
            skall före- ligga även i framtiden. Jämlikt det nya avtalet har
            regeringarna åtagit sig att verka för att ett långtidsavtal sluts
            mellan vederbörande intressenter. Frågan om bidrag av (svenska)
            statsmedel torde därvid komma att på nytt aktualiseras.
          </p>
          <p xml:id="i-NPSozxMQn3K8cdamL7oRjA">
            Vad som åsyftas är tydligen ett långsiktigt stöd med svenska
            pengar åt danska betodlare. Frågan om den svenska betodlingens
            framtid kan emel- lertid snart nog genom fröförädling och mekanisering
            av gallringsarbetet komma i ett för den svenska odlingen bättre
            läge. Enligt uppgift från Sve- riges betodlares centralförening
            strävar föreningen i samarbete med Soc- kerbolaget att motverka
            den nedgående tendensen. Från föreningens sida angives också att
            en arealstorlek av minst 56 000 hektar framstode som önskvärd.
            Från det svenska jordbrukets synpunkt framstår en mera omfattande
            betodling än den nuvarande som önskvärd och medger en bättre avväg-
            ning av olika odlingar i skilda landsdelar. För folkhushållet
            synes en in- hemsk sockerproduktion vara någonting nödvändigt.
            En annan fråga av aktuellt värde berör den särskilda sockerbeskattningen.
            På goda grunder nar Kooperativa förbundets styrelse i skrivelse
            den 10 maj i år till Ko- nungen yrkat att denna skatt, som utgår
            med 20 öre per kilo socker och år- ligen tillför statskassan cirka
            60 milj. kr., bör helt eller partiellt avskaffas. En sådan beskattning
            av ett viktigt näringsmedel låter sig icke heller karakteriseras
            som någon lyxskatt. I vart fall synes det orimligt att av in-
          </p>
          <pb facs="riksdagen-motions-pdf/data/1963/mot_1963_höst_fk__795/mot_1963_höst_fk__795-006.pdf"/>
          <fw xml:id="i-X3VRXNbJU5GMgpnDDziSer">
            14 Motioner i Första kammaren, nr 795 år 1963
          </fw>
          <p xml:id="i-CH5VxPoWje67KZT2H3r5Rx">
            hemska råvaror framställt socker så beskattas, samtidigt som
            man sub- ventionerar importen av danska sockerbetor. Såsom av
            det anförda framgår är det i hög grad de långsiktiga perspek-
            tiven i fråga om livsmedelsförsörjning och produktionsavvägningsproblem
            såväl i stort som när det gäller sockerproduktionen som väcker
            särskild irritation. För svensk trädgårdsodling är det väl också
            närmast att be- trakta som en hotelse när det angives att de svenska
            och danska regering- arna enats om att söka åstadkomma ökad frihet
            i handel med trädgårds- produkter mellan de båda länderna. Under
            åberopande av det anförda hemställes, att riksdagen måtte avslå
            i proposition nr 178 framlagt förslag om svensk-danskt jordbruksavtal;
            att riksdagen likaledes måtte avslå i samma proposition framlagt
            förslag om subvention till Svenska sockerfabriks- aktiebolaget
            för import av danska sockerbetor; samt att riksdagen i skrivelse
            till Kungl. Maj:t måtte begära förslag till 1964 års riksdag om
            avskaffande av den sär- skilda sockerskatten i vart fall i fråga
            om av svenska råva- ror producerat socker.
          </p>
          <p xml:id="i-UHKwgWHA9cGoD3efLJsZ9F" type="date">
            Stockholm den 29 oktober 1963
          </p>
          <div xml:id="i-CbhrdPjuGuTBg1H7gowazh" type="signatureBlock">
            <p who="unknown" type="signature">
              Ferdinand Nilsson Eric Carlsson Ivan Svanström i Kungsängen
            </p>
          </div>
          <p xml:id="i-MCdDKzFpjGmarfZ47shvBj">
            Ernst W. Olsson Thorsten Larsson Nils-Eric Gustafsson
          </p>
          <p xml:id="i-XSUuMKNiJKfxUaGh8hcPvH">
            Alfa Boktr. AB, Sthlm 1963
          </p>
        </div>
      </div>
    </body>
  </text>
</TEI>
