<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-01192">
  <teiHeader>
    <fileDesc>
      <titleStmt>
        <title>Assisterad dödshjälp</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1192 av Markus Wiechel (SD)</title>
          <idno type="rdwebb">HB021192</idno>
          <rs type="number">1192</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB021192/text</ref>
          <ref type="dokument_url_html">https://data.riksdagen.se/dokument/HB021192</ref>
          <ref type="dokumentstatus_url_xml">https://data.riksdagen.se/dokumentstatus/HB021192</ref>
          <ref type="pdf">https://data.riksdagen.se/fil/11FAF93A-94A2-4944-B311-18F6B260F70C</ref>
          <ref type="docx">https://data.riksdagen.se/fil/0C2D10E9-F845-42EC-BA31-60248BFA501F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Decx6aRops47rrS8mgv4eK" type="signed"/>
        <correspContext corresp="i-Decx6aRops47rrS8mgv4eK">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-8n3hmCyNhCoQrmXcD4V8hG">
          <date when="2023-10-03"/>
          <time when="18:01:17"/>
        </correspAction>
        <correspAction type="reviewed" xml:id="i-FHw1ZnnmzPn6hg5zcVaEqE">
          <date when="2023-10-03"/>
          <time when="18:10:26"/>
        </correspAction>
        <correspAction type="referred" xml:id="i-RFVULWBzfUXvhSV9x8rwiT">
          <date when="2023-10-17"/>
        </correspAction>
        <correspAction type="assigned" xml:id="i-VSeDkL85XY6tjU8sndqduL">
          <date when="2024-01-15"/>
          <time when="14:55:26"/>
        </correspAction>
        <correspContext corresp="i-VSeDkL85XY6tjU8sndqduL">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-J6XFmueb4heYgzvwqcVNCu"/>
        <correspContext corresp="i-J6XFmueb4heYgzvwqcVNCu">
          <ref type="uppgift">2023/24:SoU16</ref>
          <ref type="ref_dok_id">HB01SoU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU16</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1192 av Markus Wiechel (SD) Assisterad dödshjälp</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-9qVfqqNdhkyxbGVGkwpYFT">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-WCvr9zYfjsAjg8VxWwW2un">
              Riksdagen ställer sig bakom det som anförs i motionen om att
              utreda införandet av assisterad dödshjälp för svårt sjuka i Sverige
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AG6EqURXHpmBugKZmPRqqu">
            Motivering
          </head>
          <p xml:id="i-6oW2P3qeRR6481h7kmAMtZ">
            Grunden för svensk hälso- och sjukvård är att förebygga, utreda
            och behandla sjuk­domar och skador. Till denna uppgift hör också
            att lindra lidandet och främja livs­kvaliteten för samtliga patienter
            inom vården, inklusive de som befinner sig i livets slutskede
            på grund av en progressiv och obotlig sjukdom eller skada. Precis
            som all annan vård måste den vård som erbjuds i livets slutskede
            bygga på respekt för patien­tens självbestämmande och integritet.
            Om allt detta är nog de allra flesta människor överens, men ändå
            är inte eutanasi, aktiv dödshjälp, möjligt för svårt sjuka i Sverige.
            För dessa finns bara två alternativ: Avsluta livet genom att själva
            aktivt begå självmord eller boka tid hos en suicidmottagning utomlands.
          </p>
          <head type="h2" xml:id="i-AoGh7cSc1FbVkUYcXMXWd2">
            Modeller för assisterad dödshjälp
          </head>
          <p xml:id="i-91CmgRQ5qTSoNypysVQLdr">
            Det finns idag i huvudsak två modeller som används för dödshjälp:
            Oregonmodellen (vilken bland annat förespråkas av medicinsk-etiska
            rådet), som tillämpas i ett antal amerikanska delstater, och den
            så kallade Beneluxmodellen som tillämpas i Belgien, Luxemburg
            och Nederländerna. Den främsta skillnaden mellan de båda är att
            Oregon­modellen bara tillåter assisterat döende där patienten
            själv får ta ett dödligt preparat, medan Beneluxmodellen tillåter
            renodlad eutanasi – det vill säga att en läkare injicerar den
            dödliga dosen. En annan skillnad är att man enligt Oregonmodellen
            måste vara terminalt sjuk, dvs ha en begränsad tid kvar att leva
            (högst sex månader kvar enligt ”en rimlig medicinsk bedömning”),
            medan Beneluxmodellen inte har något sådant krav. Enligt den senare
            modellen måste man dock ha ett outhärdligt lidande utan hopp om
            förbättring.
          </p>
          <p xml:id="i-WjUVJFJ2t5jWPE3Tyxskb5">
            I Colombia och Kanada används en tredje modell, vilken tillåter
            eutanasi men med kravet att patienten är terminalt sjuk, och i
            Schweiz finns en fjärde modell som endast tillåter assisterat
            döende dock utan krav på någon terminal sjukdom. Enligt samtliga
            modeller ska det garanteras att det är patientens vilja och det
            sker omfattande kontroller utförda av vårdpersonal.
          </p>
          <head type="h2" xml:id="i-PZHHzQ8Dhj8WyzKRjjKFVH">
            Assisterad dödshjälp i praktiken
          </head>
          <p xml:id="i-FrX3X1h8BsPbpLBqrmy5MJ">
            Idag finns det etiska riktlinjer framtagna av Svenska Läkaresällskapet
            som innebär att en läkare får avstå från och avbryta livsuppehållande
            behandling i de fall en patient själv önskar så och är införstådd
            med de olika behandlingsalternativ som finns. Läkaren är även
            skyldig att alltid erbjuda lämplig palliativ behandling, vilket
            inkluderar behandling som innebär att patienten får sova bort
            vissa plågsamma symtom till dess att livet tar slut. Att däremot
            ge läkarassisterad dödshjälp är dock inte tillåtet, oavsett omkringliggande
            omständigheter.
          </p>
          <p xml:id="i-QwKYy7Qz2nipdPSveptKYc">
            Sommaren 2020 kunde vi alla se ett tydligt exempel på behovet
            av en förnyad lag­stiftning på området då dagens förhållningssätt
            kring assisterad dödshjälp var proble­matiskt. Den gotländske
            överläkaren Staffan Bergström valde att anmäla sig själv till
            polisen efter att ha bistått en svårt lidande man med att avsluta
            sitt liv. Syftet med anmälan var att pröva lagen, vilken inte
            prövats tidigare i något liknande fall.
          </p>
          <p xml:id="i-BhkMSLXs7sym8SPF3LQW7B">
            Bakgrunden till detta var att Bergström kände sympati för en
            svårt sjuk man som befann sig i slutskedet av muskelsjukdomen
            ALS. ALS är en fruktansvärd sjukdom som innebär att musklerna
            förtvinar och att man till slut kvävs till döds. I det aktuella
            fallet stod det klart att den ALS-drabbade mannen mer än något
            annat önskade få hjälp att avsluta livet omgiven av sin familj
            innan den allra mest plågsamma kampen mot döden började. Eftersom
            det inte är möjligt att få hjälp med detta i Sverige hade han
            valt att boka tid på en dödshjälpsklinik i Schweiz, men till följd
            av coronapandemin gick det inte att genomföra resan.
          </p>
          <p xml:id="i-7R9rpnMSuDLwHhx78LppcZ">
            Av hänsyn till mannens vilja valde Bergström att skriva ut ett
            preparat till honom, fullt medveten om att samma preparat används
            vid den aktuella kliniken i Schweiz. En tillräckligt stor dos
            av detta skulle lugnt avsluta livet för mannen som precis som
            planerat också tog preparatet. Omgiven av sin familj somnade han
            in lugnt och smärtfritt.
          </p>
          <p xml:id="i-UqHD8QKPMCUvH7jgxWyVHR">
            Följden av Bergströms goda gärning var risken att bli straffad.
            Det kunde innebära alltifrån förlorad läkarlicens till att han
            dömdes för dråp eller till och med medhjälp till mord. Han var
            dock medveten om riskerna men ansåg att det var viktigt att detta
            kunde prövas i domstol. Det borde inte finnas någon tvekan i detta
            fall. Det är fullkomligt orimligt att det skulle vara straffbart
            att genom passiv dödshjälp respektera en svårt sjuk och lidande
            persons sista önskan och yttersta vilja. Det finns fler intressanta
            fall att ta del av som lyfter vikten av att möjligheten att införa
            rätten till assisterad dödshjälp utreds. Flertalet opinionsundersökningar
            har tidigare visat att det finns en stark folklig majoritet som
            stödjer en utredning kring de möjligheter som finns för att svårt
            lidande i dödliga sjukdomar själva ska få påverka sitt öde i livets
            slutskede. Riksdagen bör därför tillkännage för regeringen att
            det bör tillsättas en utredning med syftet att se över och verka
            för införandet av assisterad dödshjälp för svårt sjuka i Sverige,
            gärna med ett särskilt fokus på Oregonmodellen.
          </p>
        </div>
        <div type="motSignatures">
          <list>
            <item xml:id="i-NHusFDuUAaqKEi2f8XSMmB" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
