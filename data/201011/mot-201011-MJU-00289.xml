<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00289">
  <teiHeader>
    <fileDesc>
      <titleStmt>
        <title>Den svenska livsmedelsproduktionen</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den svenska livsmedelsproduktionen</title>
          <idno type="rdwebb">GY02MJ289</idno>
          <rs type="number">MJ289</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ289/text</ref>
          <ref type="dokument_url_html">http://data.riksdagen.se/dokument/GY02MJ289</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ289</ref>
          <ref type="doc">http://data.riksdagen.se/fil/8AB9BE78-C8A7-4B77-B4CC-63298DC6421E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HysUe6a8EA6bzpadNz1KZn" type="signed"/>
        <correspContext corresp="i-HysUe6a8EA6bzpadNz1KZn">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction type="numbering" xml:id="i-BG68sHP6k1MdKWsX1TEtKH">
          <date when="2010-10-28"/>
        </correspAction>
        <correspAction type="submission" xml:id="i-LyV4XWDJ6PmWGNiKfFKXsv">
          <date when="2010-10-26"/>
        </correspAction>
        <correspAction type="transfer" xml:id="i-CqDszWDJWXKSgexMRywKPf">
          <date when="2010-10-25"/>
        </correspAction>
        <correspAction type="assigned" xml:id="i-YZdoiHowGRWp1a1guYUUHL"/>
        <correspContext corresp="i-YZdoiHowGRWp1a1guYUUHL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KDLEA4QxTqH2WHk8w4ATE4">
            Förslag till riksdagsbeslut
          </head>
          <p xml:id="i-WTTKVDffn91QhkGBXd4xj9">
            Riksdagen tillkännager för regeringen som sin mening vad som
            anförs i motionen om att koncentrera de politiska målen för jordbruket
            till hur den totala produktionens minskning ska vändas till en
            ökning.
          </p>
        </div>
        <div type="motContent">
          <head type="h1" xml:id="i-MQpeRCPxwTUVFLqw9WYFic">
            Motivering
          </head>
          <p xml:id="i-881L38GawRcnmmtQAP9Z3d">
            Jag har skrivit flera motioner tidigare om hoten mot den svenska
            livsmedelsproduktionen och om den alldeles för ensidiga fokuseringen
            på just hur den lilla andel av produktionen ca 5 procent som bedrivs
            ekologiskt ska fås att expandera. Jag har all respekt för denna
            certifierade produktion, som innebär att många bekämpningsmedel
            inte tillåts och att mycket växtnäringstillförsel inte tillåts
            med mera.
          </p>
          <p xml:id="i-8rnKwfNBQFkeTwRmpywcFg">
            Självklart ska ekoproduktionen liksom den vanliga miljövänliga
            produktionen ha stöd efter sina miljöfördelar, och självfallet
            är den att gratulera om marknadens efterfrågan resulterar i produktionsökningar.
          </p>
          <p xml:id="i-6KqbEejgpiBoSDM8HqkY6P">
            Det blir dock fel när staten, riksdagen, ensidigt sätter upp
            höga mål för hur stor andel av åkermarken som ska odlas med utpekade
            odlingssystem (20 procent ekologiskt) samt anger riktlinjer för
            hur stor andel av den offentliga sektorns matinköp som ska vara
            ekologiska (25 procent).
          </p>
          <p xml:id="i-KPepFZcmM2dyXstqHSPb3m">
            Särskilt anmärkningsvärt blir det när uppnåendet av dessa precisa
            mål blir mycket viktigare än hur den vanliga miljövänliga svenska
            livsmedelproduktionen (den konventionella) utvecklas relativt
            den mat som importeras. Den svenska livsmedelsproduktionen har
            på några decennier minskat dramatiskt, med en tredjedel. Samtidigt
            ökar den importerade maten kraftigt och svarar snart för över
            hälften av vår livsmedelskonsumtion (idag ca 45 procent).
          </p>
          <p xml:id="i-5UcvkzJkVFmVwj3jQpAKxn">
            Resultatet av dessa två trender är att medan stor kraft riktas
            mot att öka den nisch som ekoproduktionen utgör minskar totalproduktionen
            av mat i Sverige kraftigt. Detta innebär att världens mest miljö-
            och djuromsorgsvänliga livsmedelsproduktion alltmer ersätts av
            importerad mat som är producerad med betydligt sämre miljö- och
            djuromsorg än i Sverige.
          </p>
          <p xml:id="i-MtmkahxD4GDwXEWom6oosB">
            Detta kallar jag för Det Stora Svenska Livsmedelshyckleriet.
            Det finns politiska partier och naturvårdsorganisationer som ägnar
            nästan all sin kraft åt detta.
          </p>
          <p xml:id="i-Np2EbKmrFGUPhT6gJYGkQq">
            Allmän enighet råder om den svenska modellen för livsmedelsproduktion;
            dvs att våra krav på miljövänlighet och god djuromsorg ska vara
            de högsta i världen och att stora krav ska ställas på att de följs
            via olika egenkontrollprogram och med växande kontrollapparater
            även från olika myndigheter. Detta är mycket ambitiöst och väl
            tänkt, och både jordbruksnäringen, riksdagen, myndigheter, medierna
            och handeln bejakar detta.
          </p>
          <p xml:id="i-BbqPx3MVnyPbSGeoGsRTHj">
            Hur har då denna affärsidé lyckats sedan den etablerades för
            ca 25 år sedan? Har den svenska matproduktionen expanderat som
            i vårt södra grannland Danmark? Matproduktionen i Sverige dras
            med stora lönsamhetsproblem och har minskat stadigt och konsekvent
            i 25 år.
          </p>
          <p xml:id="i-7J4GKuWm2zDRsKTq3fKEjg">
            Fortsätter denna utveckling i tangentens riktning torde Sverige
            om ytterligare 25 år ha tappat ytterligare en tredjedel av sin
            matproduktion, och importen svarar då för kanske 70 procent av
            vår konsumtion. Det är möjligt att ekoproduktionens andel av den
            tredjedel som vi själva producerar har ökat till kanske 3040 procent,
            men detta förändrar ju inte det dramatiskt allvarliga i situationen.
          </p>
          <p xml:id="i-DUGyUG2QKCuyk1wYEqgiHR">
            Den utveckling jag här redovisat måste brytas. Fokus i den svenska
            jordbrukspolitiken måste riktas på den vanliga miljövänliga matproduktionen,
            och dess minskning måste hejdas och vändas i en successivt allt
            brantare ökning.
          </p>
          <p xml:id="i-TSv7dAX3PypnHCmLBsgFws">
            Alliansregeringen har förtjänstfullt sänkt en del av jordbrukets
            skatter och börjat en satsning på Matlandet Sverige. LRF föreslår
            att en livsmedelsstrategi utvecklas där alla goda krafter kan
            samverka för att vända utvecklingen. Detta är steg i rätt riktning
            som behöver fullföljas och förstärkas.
          </p>
          <p xml:id="i-7ZTRov1htK8AQskix2pbni">
            Sveriges livsmedelsproducenter, inte minst de yngre företagarna,
            vill inget hellre än att satsa och expandera. Den grundläggande
            förutsättningen för detta är att förutsättningarna är sådana att
            produktionen kan bedrivas med lönsamhet. Denna har uppenbarligen
            varit alltför pressad de senaste decennierna, många upphör med
            sin produktion och alltför få har vågat eller kunnat investera.
          </p>
          <p xml:id="i-Nh9hErdzauCiEVDectwR8Z">
            En mycket känslig fråga är om de svenska miljö- och djuromsorgskraven
            och regelverken är så pass kostsamma och krångliga att deras merkostnader
            inte kunnat tas ut på marknaden, vilket medfört minskad produktion
            och ökad import. Mycket talar tyvärr för att så är fallet. Varken
            miljön eller djuromsorgen blir ju bättre om världens mest miljö-
            och djuromsorgsvänliga matproduktion successivt minskar samtidigt
            som den importerade maten breder ut sig kraftigt.
          </p>
          <p xml:id="i-Hnn6T4UNuoA4KU2MNMfqGQ">
            Ett exempel på detta är när samma samhälle som ålägger det svenska
            jordbruket höga miljö- och djurskyddskrav vid sina egna matupphandlingar
            frångår dessa och istället köper importerad mat. Denna utveckling
            måste brytas!
          </p>
          <p xml:id="i-Pfq76LFFmBFUbNmeUvPdZd">
            Allmän enighet råder om att Sverige inte ska se över sin miljö-
            och djurskyddslagstiftning trots att produktionen bara minskar
            och importen ökar. Jag tror att en sådan översyn är nödvändig.
            Självfallet ska ambitionen vara att behålla vår tätposition i
            världen, men kan detta förenas med förenklingar som ger mer kostnadseffektiva
            möjligheter bör detta rimligen genomföras.
          </p>
          <p xml:id="i-CKG5vx8tjwBugW7p4yWtcg">
            En ny livsmedelsstrategi eller matlandsvision måste våga utgå
            ifrån verkligheten, som den här beskrivits. Nödvändiga åtgärder
            är bl.a. följande:
          </p>
          <list style="ul">
            <item xml:id="i-Gnt1TwL7hZ8CsQSz9Lp48z">
              Göra en kraftansamling för att vända utvecklingen där alla goda
              krafter engageras.
            </item>
            <item xml:id="i-13ENb1jSR3uZgReSrAFq7L">
              Göra en genomgång av de svenska miljö- och djurskyddsregelverken
              för att överväga kostnadsbesparingar och förenklingar och minskad
              byråkrati.
            </item>
            <item xml:id="i-TNjjxi4nqptVBieeEVt6Rj">
              Anpassa det svenska skatte- och kostnadstrycket på jordbruket
              till situationen i vår omvärld.
            </item>
            <item xml:id="i-JwuBKhazXu9JoyHshitBnd">
              Fortsätta arbetet med att förenkla regelverk och minska byråkratin.
            </item>
            <item xml:id="i-U1iGVQC82EfdvRkvDn3sjq">
              Uppmana all offentlig verksamhet (och gärna även företag och
              konsumenter) att sätta upp miljö- och kvalitetskrav vid sin matupphandling
              som motsvarar den standard som finns i våra egna lagar och regelverk.
            </item>
            <item xml:id="i-Yags5ipNa8KxKYPEqvLnJg">
              Koncentrera de politiska målen för jordbruket till hur den totala
              produktionens minskning ska vändas till en ökning.
            </item>
          </list>
          <p xml:id="i-MVFYWpdRUmTt73gvjkrWyE">
            Jag föreslår mot bakgrund av det anförda att riksdagen som sin
            mening ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-PKFUtPy8rZaVKiAZfhaqmt" who="i-N9Pi9YpD4nvtCEsVp2CGcX">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
