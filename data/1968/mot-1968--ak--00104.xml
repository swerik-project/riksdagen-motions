<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00104">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__104/mot_1968__ak__104-001.pdf"/>
      <fw xml:id="i-XhQqrH5dP86NPwNssoLgt3">
        Motioner i Andra kammaren, nr 104 år 1968 7
      </fw>
      <div xml:id="i-WLfHcCRpi2jkDC5U56Jiq1" type="motHeader">
        <div xml:id="i-UdjsLwc1pzSH9ZyDjkJfJZ" type="motTitle"/>
        <div xml:id="i-NGigBy7J1AMvhmEYrMytWN" type="motSubmissionInfo"/>
      </div>
      <div xml:id="i-DTGMettrhBTNy7hqJ6Uas" type="motBody">
        <div xml:id="i-5ZjZMuPrszZ6gaeT3wt8eF">
          <p xml:id="i-Fi42zdQxPtMRHa3cyZhcYT">
            Nr 104 Av herr Rubin, angående beskattningen av idrottspriser.
          </p>
          <p xml:id="i-FrLjwhZByNwNaTTxGfo4WS">
            I utlandet har frågan om hur idrottsmännens priser beskattas
            inte till- dragit sig tillnärmelsevis den uppmärksamhet som problemet
            rönt i vårt land. Detta framgår av en utredning som gjorts av
            Skattebetalarnas för- ening. I tre länder tycks det vara helt
            klart att idrottsmännens vinster ej an- ses skattepliktiga, nämligen
            i England, Västtyskland och USA. I USA är det klart deklarerat
            att amatörer skall vara skattefria, men för att vara amatör får
            vederbörande endast acceptera priser upp till ett värde av 70
            $ (350 kr.) per tävling respektive ett traktamente per dag av
            20 $ (100 kr.). Om vederbörande tar emot priser eller annan ersättning
            som går utöver vad amatöridrottsförbundet fastställt, betraktas
            vederbörande som profes- sionell och blir inkomstbeskattad som
            andra yrkesutövare. Samma synsätt — att beskattningen följer amatörreglerna
            — förefaller vara tillämpat i England. Som exempel på beloppsgräns
            har angivits att golfspelare får ta emot varupriser intill ett
            värde av 50 pund (600 kr.) utan att förlora sin amatörstatus.
            I England har frågan om idrottsmännens olika favörer tilldragit
            sig viss uppmärksamhet i pressen, som haft artiklar om amatörtennisspelarnas
            stora förmåner. Vad slutligen gäller Västtyskland tycks inga särskilda
            regler eller prin- ciper alls vara fastställda, men klart torde
            vara att idrottsmännens priser icke tages eller med nuvarande
            skattelagstiftning kan tagas i beskattning. I övriga länder synes
            man betrakta idrottsmännens vinster och andra pre- mier som i
            princip skattepliktig inkomst. Detta innebär dock ingalunda att
            intäkterna också faktiskt beskattas. även om skattesakkunnigas
            all- männa bedömning är att vinster liksom andra inkomster principiellt
            är skattepliktiga, framhåller de dock samtidigt att inga riktlinjer
            för beskatt- ningen finns, att ingen praxis utbildats och att
            idrottsmännen inte torde deklarera sina vinster och andra förmåner.
            Ofta antar man att de erhållna vinsterna är av föga värde eller
            i varje fall understiger de kostnader som vederbörande idrottsman
            bör ha åsamkat sig. Den utländska översikten bekräftar det självklara
            faktum att det inte finns några oantastliga, högre principer som
            med nödvändighet leder fram till hur idrottsmännen skall beskattas.
            Inte heller om man begränsar syn- fältet till den svenska skattelagstiftningen
            är det självklart att och hur idrottsmännen skall beskattas. Det
            finns ett stort utrymme för olika lös- ningar och tyvärr också
            för godtycke. Utan att göra våld på de principer som uppbär den
            svenska skattelag-
          </p>
          <pb facs="riksdagen-motions-pdf/data/1968/mot_1968__ak__104/mot_1968__ak__104-002.pdf"/>
          <fw xml:id="i-JwDPiiKgFtbhPE5EoHQ9fc">
            8 Motioner i Andra kammaren, nr 104 år 1968
          </fw>
          <p xml:id="i-GgkaAvr6fJY8nKf35ZSC1f">
            stiftningen kan man t. ex. förorda full skattefrihet för tävlingsvinster
            som vinns av idrottsmän, som inte har sporten som yrke. Man kan
            t.ex. be- trakta sporten som hobbyverksamhet varav normalt följer
            att intäkterna blir skattefria mot att å andra sidan avdrag för
            kostnader icke får göras. Jag vill i sammanhanget fästa uppmärksamheten
            på att den som har trav- eller galopphäst icke beskattas för de
            vinster hästen kan springa in trots att det kan röra sig om hundratusentals
            kronor. Å andra sidan får vederbörande självfallet icke göra avdrag
            för de höga kostnader som en sådan häst drar med sig. (Har vederbörande
            däremot flera hästar, blir inkomsten skattepliktig, och avdrag
            för alla kostnader får göras.) Det slumpartade i skattelagstiftning
            och praxis kan bjärt belysas, om jag näm- ner att man i Danmark,
            vars skattesystem i mångt och mycket påminner om det svenska och
            bygger på samma huvudprinciper, beskattar alla de vinstsummor
            som redan en enda häst kan springa in och medger avdrag för alla
            därmed sammanhängande kostnader såsom foder, stallhyra, tränare
            OSV. I den här motionen vill jag begränsa mig till den av riksskattenämnden
            fastställda regeln att priser i form av nyttovaror skall upptas
            till 2/3 av försäljningspriset i detaljaffär, &gt;»med hänsyn
            till att vid försäljning under hand av vara, varom här är fråga,
            man i allmänhet icke torde utfå er- sättning för fulla värdet&gt;.
            Det är ju denna regel som i första hand tilldragit sig uppmärksamhet
            i den offentliga diskussionen, inte minst med hänsyn till vårt
            skidfenomen Assar Rönnlunds drastiska beslut under föregående
            tävlingssäsong att vägra ta emot priser. Den nuvarande 2/3-regeln
            vid beskattning är orealistisk. Jag grundar min uppfattning på
            följande resonemang. Inhämtade uppgifter visar att detaljistmarginalerna
            för vanliga konsumentkapitalvaror som mopeder, radioapparater,
            dammsugare m.m. varierar mellan 15 och 30 procent. Detta betyder
            att ett pris hos en idrottsman i många fall åsätts nästan samma
            värde som vad motsvarande produkt kostar en detaljist att inköpa.
            Härav följer otvivelaktigt att en idrottsman som vill sälja sitt
            pris inte kan vända sig till detaljist och räkna med att av honom
            få ut 66 procent av varans utförsäljningspris. Det framgår av
            formuleringen av riksskattenämndens rekommendation, »försäljning
            under hand&gt;, att nämnden utgått från att idrottsmannen själv
            mer aktivt verkar för att sälja priserna. Jag vill därför fästa
            uppmärk- samheten på att försäljning är en tidskrävande verksamhet
            som därtill kräver både fallenhet, utbildning och erfarenhet.
            De ovannämnda detaljist- marginalerna 15—30 procent av priset
            är ett uttryck för vad det kostar de professionella företagarna
            på området att till konsumenter sälja varor av det slag det här
            gäller. Förutom att man inte a priori kan utgå ifrån att idrottsmän
            skulle ha någon särskild försäljningsförmåga må också obser-
          </p>
          <pb facs="riksdagen-motions-pdf/data/1968/mot_1968__ak__104/mot_1968__ak__104-003.pdf"/>
          <fw xml:id="i-EPJ9v4y4AursWtvhvDVJco">
            Motioner i Andra kammaren, nr 104 år 1968 9
          </fw>
          <p xml:id="i-6KQxmFg4qWdjZkPNS4qLYv">
            veras att dessa, i varje fall om de är stjärnidrottsmän, ingalunda
            har den tid till sitt förfogande som skulle erfordras för att
            mer aktivt sälja erhållna priser. Jag skulle vilja påstå att det
            av riksskattenämnden åsatta 2/3-värdet endast är riktigt för de
            fall priserna erhålls av idrottsmän som också är detaljhandlare
            och har möjlighet att sälja priserna i sin egen rörelse. För vanliga
            idrottsmän är sålunda den fastställda värderingsregeln fel- aktig.
            Följande resonemang ger grundval för en mer hållbar och realistisk
            värderingsnorm. En idrottsman är normalt ingen säljare och har
            heller inte den erforderliga tiden. Om han vill omsätta ett erhållet
            pris i pengar, väljer han alltså att låta någon annan sälja hans
            vara. Offentlig auktion syns mig vara en enkel och tillförlitlig
            försäljningsform för priser av det slag som här är aktuellt. Jag
            har hos Stockholms kommunala auktions- och pantaktiebolag SKAPA
            fått detta bekräftat och även inhämtat att man vid försäljning
            genom auktionsverket får ut i genomsnitt 60 procent av detaljhandelns
            försäljningspriser för varorna i fråga. Härifrån skall sedan avräknas
            provision till auktionsverket, vilken utgör 16 procent på belopp
            t.o.m. 200 kr. och därefter 8 procent upp till 2 000 kr. Vidare
            tillkommer transportkostnader. En ny TV-apparat med ett saluvärde
            av 1200 kr. hos detaljist inbringar alltså i genomsnitt 720 kr.
            vid försäljning på auktion. Härifrån avgår sedan provision 96
            kr. (16 + 80); återstår sålunda 624 kr. eller efter avdrag för
            transport ca 600 kr. 50 procent av detaljhandelspriset blir sålunda
            slutre- sultatet av auktionsförsäljningen. Det kan i sammanhanget
            vara skäl att erinra om att regeringsrätten för några år sedan
            bestämde att ett pris i en företagstävling i form av rätt att
            välja möbler för 12000 kr. skulle upptas till 50 procent av värdet
            (RN 1964 2:13). Men det finns anledning att gå längre i liberalisering
            vid beräkning av det skattepliktiga värdet av priser. Det är naturligtvis
            inte alltid möjligt att anlita auktionsverk för försäljning av
            varor. Det finns kanske inte auk- tionsverk på orten. Ett vanligt
            sätt är helt enkelt att vederbörande säljer sin vara till de företagare
            som specialiserat sig på att såväl köpa av som sälja varor till
            allmänheten. Ofta rör det sig nog om begagnade varor, men även
            nya varor förekommer på denna marknad. Vilka inköpspriser som
            här betalas är omöjligt att ange, men självfallet ligger de under
            auk- tionsverkens priser. Viss ledning för bedömningen torde dock
            den upp- giften ge att SKAPA :s pantlånerörelse i genomsnitt belånar
            nya varor mot ca 30 procent av dessas försäljningspriser i detaljhandeln.
            Det hittills förda resonemanget leder till att värdet av priser
            i form av nya varor i genomsnitt ligger någonstans mellan 30 och
            50 procent av kon- sumentpriset i detaljhandel. Men en förutsättning
            är att det är fråga om nya varor i egentlig mening, alltså moderna
            nya varor, inte endast obegag-
          </p>
          <pb facs="riksdagen-motions-pdf/data/1968/mot_1968__ak__104/mot_1968__ak__104-004.pdf"/>
          <fw xml:id="i-4gFVRFtpmXFWomBt7fZmDv">
            10 Motioner i Andra kammaren, nr 104 år 1968
          </fw>
          <p xml:id="i-CEgcs2vxZA36taQZDSSSNx">
            nade produkter. Här vill jag fästa uppmärksamheten på att idrotts-
            männens priser ofta består av skänkta varor, och det ligger i
            sakens natur att givaren kan frestas att välja en modell som just
            ersatts av en ny eller att ta en vara som har någon mindre skavank.
            Assar Rönnlund har nämnt två exempel på detta. I ett fall erhöll
            han en radio utan FM. Det formella konsumentpriset låg vid ca
            400 kr., men modellen var utgången och fick senare realiseras
            för 65 kr. av de detaljister som hade den kvar i lager. I ett
            annat fall erhöll han en ny diskmaskin, vars formella värde uppgick
            till flera hundra kronor, men som i realiteten var i det närmaste
            värdelös. eftersom modellen i fråga byggde på en gammal princip
            som redan då priset utdelades var övergiven. Slutligen vill jag
            fästa uppmärksamheten på att många av våra idrotts- män på grund
            av idrottens regler är förhindrade att sälja sina priser. Så t.ex.
            har Assar Rönnlund uppgivit att han visserligen får sälja priserna
            utan att hindras av svenska bestämmelser men att han däremot är
            för- hindrad att delta i olympiader, om han säljer erhållna priser.
            Han har därför icke sålt sina priser och har enligt uppgift stora
            prislager liggande i sitt hem. För min del finner jag det uppenbart
            att hänsyn måste tagas till dessa idrottens regler vid den skattemässiga
            behandlingen av priserna. Jag är medveten om att regeringsrätten
            förklarat (RÅ 1958: 942) att priserna icke desto mindre skall
            anses utgöra skattepliktig inkomst för mottagaren, men rättsfallet
            i fråga hindrar inte att förpliktelsen för amatöridrottsmän- nen
            får påverka värderingen av priserna. Självklart kan en TV som
            inte får säljas ändå ha ett värde för den som får den, även om
            han tidigare har en TV. Men den tredje TV:n blir värdelös för
            honom liksom den andra motorsågen, den andra uppsättningen matsilver,
            den andra, ja, kanske redan den första mopeden osv. Min slutsats
            av det här förda resonemanget om värdering av idrottsmän- nens
            priser blir att en värdering som kan göra anspråk på att med relativt
            god säkerhet icke tillföra en idrottsman en större inkomst än
            priset verk- ligen är värt måste hållas mycket låg med hänsyn
            till att en försäljning under hand ger avsevärt sämre utbyte än
            ordinär försäljning, att varorna inte alltid är helt kuranta sam?
            att i varje fall en del idrottsmän är för- hindrade att sälja
            sina priser. Jag anser för min del att en rimlig värdering — om
            tävlingspriser i form av nyttovaror över huvudtaget skall beskattas
            — med hänsyn till de här omständigheterna bör ligga någonstans
            kring 10— 20 procent av föremålens försäljningspris i detaljhandel.
          </p>
          <p xml:id="i-QKzjUC5XR9RobdPWtx1BK6">
            Jag vill i sammanhanget erinra om finansministerns uttalande
            i riks- dagen den 5 mars 1963 då han som svar på en fråga angående
            beskattning- en av idrottspriser framhöll: &gt;»Över huvud bör
            i frågor av detta slag gälla, att man undviker att syssla med
            småtterier vid taxeringen.&gt; Om man be- tänker att bruttoinkomst
            i kontanter av idrottsutövning om 500 kr. redan
          </p>
          <pb facs="riksdagen-motions-pdf/data/1968/mot_1968__ak__104/mot_1968__ak__104-005.pdf"/>
          <fw xml:id="i-CV4s5NNoQeftjqwMPPhZee">
            Motioner i Andra kammaren, nr 104 år 1968 11
          </fw>
          <p xml:id="i-WQDNVcJXampo3CJYtysU6z">
            nu är skattefri och att detta belopp, som fastställdes 1964,
            bör höjas till åtminstone av Riksidrottsförbundet föreslagna 1000
            kr., ligger slutsatsen nära att helt undanta idrottsmännens varupriser
            från beskattning. Jag har för min del svårt att se att detta skulle
            strida mot principerna för en sakligt riktig och rättvis beskattning.
          </p>
          <p xml:id="i-62duujmk2yeQ6iARjua4eP">
            Med anledning av vad jag anfört hemställer jag,
          </p>
          <p xml:id="i-XiiEcPFKKuCSm4PLubhCR9">
            att riksdagen måtte besluta att hemställa hos Kungl. Maj:t att
            reglerna för beskattning av idrottsmännens tävlingspriser ändras
            så att nyttovaror helt undantas från beskattning, att om det som
            yrkats i föregående stycke inte vinner bifall riksdagen måtte
            besluta att hemställa hos Kungl. Maj:t att det skattepliktiga
            beloppet begränsas till 10 åa 20 procent av försäljningspriset.
          </p>
          <p xml:id="i-YATYdxpiXF9YLHBLmBFXES" type="date">
            Stockholm den 16 januari 1968
          </p>
          <div xml:id="i-AHEuQnWZqXSSPoAd1qChnH" type="signatureBlock">
            <list xml:id="i-7v5noFVUwnwJhnxBTauUpT">
              <item xml:id="i-H2YqvpcV7UXgtAbGWEjzes" who="i-LPMFRJpnxB4ZtuVvGpVueY" type="signature">
                Bertil Rubin (mbs)
              </item>
            </list>
          </div>
        </div>
      </div>
    </body>
  </text>
</TEI>
