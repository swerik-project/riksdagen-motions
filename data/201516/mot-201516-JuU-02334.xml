<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02334">
  <teiHeader>
    <fileDesc>
      <titleStmt>
        <title>Arbete mot våld i nära relationer</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2334 av Beatrice Ask m.fl. (M)</title>
          <idno type="rdwebb">H3022334</idno>
          <rs type="number">2334</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022334/text</ref>
          <ref type="dokument_url_html">http://data.riksdagen.se/dokument/H3022334</ref>
          <ref type="dokumentstatus_url_xml">http://data.riksdagen.se/dokumentstatus/H3022334</ref>
          <ref type="docx">http://data.riksdagen.se/fil/9226FEE0-05F1-404E-BBE5-13DA5228593E</ref>
          <ref type="pdf">http://data.riksdagen.se/fil/B1104F69-8379-476E-8E7E-FE5A1E865F12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9QLyZhejUJ3TnqbCAeKXx8" type="signed"/>
        <correspContext corresp="i-9QLyZhejUJ3TnqbCAeKXx8">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3HxEFXDaBqsMwwWWabybdY"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction xml:id="i-MYjuucuz8sPdoJm8VH353c" type="submitted">
          <date when="2015-10-06"/>
          <time when="12:51:15"/>
        </correspAction>
        <correspAction xml:id="i-4hKmeMrFjGm6FJwKp2XzHu" type="reviewed">
          <date when="2015-10-06"/>
          <time when="15:00:08"/>
        </correspAction>
        <correspAction xml:id="i-43i9v132XDG3Dpxhw5J544" type="referred">
          <date when="2015-10-13"/>
        </correspAction>
        <correspAction xml:id="i-2yPR3569KA8h5R9SUMEjwP" type="assigned">
          <date when="2018-06-05"/>
          <time when="10:31:46"/>
        </correspAction>
        <correspContext corresp="i-2yPR3569KA8h5R9SUMEjwP">
          <ref type="assignedTo">Justitieutskottet</ref>
        </correspContext>
        <correspAction xml:id="i-MtdAgQ3MFCUoQtT242k2Ns" type="behandlas_i"/>
        <correspContext corresp="i-MtdAgQ3MFCUoQtT242k2Ns">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NG5vfawT8ATeQsQEc2qbPj" type="behandlas_i"/>
        <correspContext corresp="i-NG5vfawT8ATeQsQEc2qbPj">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TzfBiVKAUQwdTueD5v4Y3m" type="behandlas_i"/>
        <correspContext corresp="i-TzfBiVKAUQwdTueD5v4Y3m">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HD2FHwQGnQkTjWTN3ZZtKe" type="behandlas_i"/>
        <correspContext corresp="i-HD2FHwQGnQkTjWTN3ZZtKe">
          <ref type="uppgift">2015/16:JuU21</ref>
          <ref type="ref_dok_id">H301JuU21</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU21</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-h6QzpW1NS1WCMJAsNDmAz" type="motHeader">
        <div xml:id="i-VjnzvUWLMPMCmJA1zUEVhE" type="motTitle">
          Motion till riksdagen 2015/16:2334 av Beatrice Ask m.fl. (M)
          Arbete mot våld i nära relationer
        </div>
      </div>
      <div xml:id="i-Li24gSJiVxMkiXp98JbjMT" type="motBody">
        <div xml:id="i-WxrUAcrqS23HX7MVuSupfH" type="motProposal" subtype="förslag">
          <head xml:id="i-KAxwwvWbvPdJidG2XhRMJo">
            Förslag till riksdagsbeslut
          </head>
          <list xml:id="i-3rnnqUBS41wNpUTRTQHzyu" style="ol">
            <item xml:id="i-MdxyX1p121GcowregeFvTL">
              Riksdagen ställer sig bakom det som anförs i motionen om att
              fortsätta arbetet för att våld i nära relationer ska anmälas och
              för att fler ska stå fast vid sin polisanmälan och tillkännager
              detta för regeringen.
            </item>
            <item xml:id="i-FgMPukxFWny8acA5gi1ydk">
              Riksdagen ställer sig bakom det som anförs i motionen om att
              skyndsamt bereda förslagen som den nationella samordnaren mot
              våld i nära relationer presenterat och tillkännager detta för
              regeringen.
            </item>
            <item xml:id="i-3cQfcQyJoVWFKuAV8qDAQF">
              Riksdagen ställer sig bakom det som anförs i motionen om att
              utvärdera Kriminalvårdens behandlingsprogram och tillkännager
              detta för regeringen.
            </item>
            <item xml:id="i-Xr2QMitYwxcBxahyL9yzj1">
              Riksdagen ställer sig bakom det som anförs i motionen om att
              överväga om våldsutövare bör ha en skyldighet att genomgå behandlingsprogram
              och tillkännager detta för regeringen.
            </item>
            <item xml:id="i-SE1G3LdBPJdW4pUYkFxgvK">
              Riksdagen ställer sig bakom det som anförs i motionen om att
              se över stödet till brottsofferjourer och kvinnojourer i syfte
              att göra det mer långsiktigt och tillkännager detta för regeringen.
            </item>
            <item xml:id="i-5UqABEYEVFHqrRbb2DFonv">
              Riksdagen ställer sig bakom det som anförs i motionen om att
              se över lagstiftningen om spridning av s.k. hämndporr i syfte
              att straffet bättre ska motsvara den kränkning det innebär att
              bli utsatt och tillkännager detta för regeringen.
            </item>
          </list>
        </div>
        <div xml:id="i-8px9TNx4zzXxy8ivwZrky2" type="motContent">
          <head xml:id="i-694iCtvYeJXYShf52Exe7G" type="h1">
            Motivering
          </head>
          <p xml:id="i-AtV1Eg59iKpWEdMFro3Fri">
            Varje år mördas i genomsnitt 17 kvinnor av en man i en nära relation,
            och varje år blir tiotusentals personer utsatta för våld av sin
            partner. Det handlar ofta om övergrepp bakom stängda dörrar. Långt
            ifrån alla vågar polisanmäla. Mörkertalet är stort. Samhället
            måste därför markera tydligt mot dessa brott. Rättsväsendet å
            sin sida måste ha verktyg för att skydda brottsoffren.
          </p>
          <p xml:id="i-F1UDPu23HprUZFzGXNzYCu">
            Våld i nära relationer omfattar psykisk terror och påverkan,
            fysiskt och sexuellt våld, eller hot om våld och kan förekomma
            inom alla former av nära relationer. Brottsförebyggande rådet
            (Brå) gjorde på uppdrag av alliansregeringen en kartläggning över
            brott i nära relationer som visade att det är ungefär lika stora
            andelar kvinnor och män (7,0 respektive 6,7 procent) som uppger
            att de blivit utsatta för ”psykiskt eller fysiskt våld” av en
            aktuell eller tidigare partner minst en gång. Det är dock vanligare
            att kvinnor uppger att de blev utsatta upprepade gånger. Det är
            också betydligt vanligare att kvinnor blir utsatta för grov misshandel
            som leder till behov av sjukvård. Kartläggningen visar vidare
            att det är ovanligt att man polisanmäler det man utsatts för.
            Knappt fem procent av kvinnorna uppger att de polisanmält, respektive
            knappt tre procent av männen. Den vanligaste anledningen är att
            man betraktar det som hänt som en småsak samt att man redde ut
            händelsen själv.
          </p>
          <p xml:id="i-EAfFBkdCCH23scxyjGos1R">
            Alliansregeringen förstärkte arbetet mot våld i nära relationer.
            Det är viktigt att det arbetet fortsätter och att gjorda erfarenheter
            tas tillvara. Problemen har funnits länge och kräver långsiktighet
            och bestående förändringar.
          </p>
          <p xml:id="i-E4jyK1QMtFQN1YZip8D7ni">
            Vårdnadsfrågor är centrala i ärenden som rör våld i nära relationer.
            Alliansregeringen gav Socialstyrelsen i uppdrag att kartlägga
            i vilken utsträckning och i vilka situationer socialnämnden tillämpar
            möjligheten att väcka talan om vårdnadsöverflyttningar i samband
            med att det förekommer våld i familjen eller den ena vårdnadshavaren
            har dödat den andra.
          </p>
          <p xml:id="i-oej9rgF3PgmmjJPvjNdpS">
            Resultatet av uppdraget visade att socialnämnden i stor utsträckning
            väcker talan om en överflyttning av vårdnaden när den ena vårdnadshavaren
            har dödat den andra. Men i hälften av dessa ärenden dröjde det
            mer än ett år från det att barnen berövades sin förälder tills
            en överflyttning av vårdnaden gjordes. Det beror på att det kan
            vara svårt för socialnämnden att hitta en person att flytta över
            vårdnaden till när det saknas lämpliga personer i barnets nätverk.
            Att det ska ta ett år är oacceptabelt och det måste gå fortare.
          </p>
          <p xml:id="i-3RbXirAo1QtBNmbTPBBv5T">
            Socialstyrelsens redovisning visar också att socialnämnden har
            begränsad kunskap om antalet barn som lever i familjer där allvarligt
            våld förekommer. Härutöver väcker socialnämnden talan om en överflyttning
            av vårdnaden i liten utsträckning när det förekommit allvarligt
            våld i familjen. Med några få undantag saknar kommunerna egna
            riktlinjer och rutiner kring hur en överflyttning av vårdnaden
            i samband med våld bör hanteras. Här krävs åtgärder för att förbättra
            situationen. Alliansregeringen tillsatte en utredning av 2006
            års vårdnadsreform som fortfarande pågår. Uppdraget omfattar bland
            annat att se över vilka åtgärder som kan behöva vidtas för att
            förbättra och effektivisera hanteringen av frågor om överflyttning
            av vårdnad när det förekommit allvarligt våld i familjen. Uppdraget
            ska redovisas i oktober 2016.
          </p>
          <head xml:id="i-Cspzbo4g9yL7PmsqSZYR43" type="h1">
            Ökat stöd för att fler ska polisanmäla och stå fast vid sin anmälan
            om våld i nära relationer
          </head>
          <p xml:id="i-FFb72DLDv1c7SVAsXjJPyN">
            Det är ett stort problem att många av brotten som begås i nära
            relationer aldrig polisanmäls. Enligt polisen kan det bero på
            att man har känslor kvar för partnern, eller att man är rädd för
            att bli bestraffad senare. En annan anledning till att man inte
            anmäler brott kan vara att man har barn tillsammans. Vissa isolerar
            sig också eftersom man upplever att händelsen känns för privat
            eller personlig, eller att man känner skuld, skam och anklagar
            sig själv för det man utsatts för. För den som utsätts för hedersrelaterade
            brott kan det kännas svårt att ensam gå emot en hel släkts normer
            och värderingar. För att fler ska polisanmäla krävs ett nära samarbete
            mellan hjälp- och stödorganisationer, sjukvården och polisen.
          </p>
          <p xml:id="i-J2BoEDaG3Mgh5aJ8agBqKd">
            Det är vanligt att den som utsatts för brott vill dra tillbaka
            polisanmälan. När någon polisanmäler ett brott är det viktigt
            att den som gjort en polisanmälan vidhåller den och att polisutredningen
            fullföljs.
          </p>
          <p xml:id="i-C2n55QHC2dbEVDvgjT4siy">
            Enligt Brå:s rapport Polisens utredningar av våld mot kvinnor
            i nära relationer (2008) är många kvinnor som blivit utsatta för
            våld i nära relation tveksamma till att delta i polisutredningen.
            Närmare två tredjedelar av de svarande kvinnorna uppgav att de
            vid något tillfälle underrättat polisen om att de önskat ta tillbaka
            anmälan eller att de inte längre önskat medverka i utredningen.
            Den vanligaste anledningen till att kvinnorna velat ta tillbaka
            anmälan var att det kändes jobbigt att gå igenom en utredning
            och rättsprocess. Andra vanliga skäl var att kvinnan själv kände
            sig delaktig i det inträffade eller att anmälan skulle leda till
            mer våld, alternativt påverka barnen negativt. Närmare hälften
            av kvinnorna angav att polisen försökt övertala dem att fullfölja
            utredningen. I dessa familjer finns ofta barn och även för deras
            skull är det viktigt att polisanmälan inte dras tillbaka.
          </p>
          <p xml:id="i-UvRvKqUPh1TX3FHiusa3FP">
            Det är angeläget att arbeta för att fler ska polisanmäla när
            de utsatts för brott i nära relation, men det är också viktigt
            att arbeta för att de som anmäler inte vill ta tillbaka sin polisanmälan.
            Det finns flera goda exempel på det, till exempel Relationsvåldscentrum
            i Stockholm som sätter in brottsoffersstöd inom 48 timmar efter
            polisanmälan och ger kunskap och kraft till den utsatte att genomgå
            brottsutredningen. Verksamheten har bidragit till att fler ärenden
            om våld i nära relationer leder till åtal och att samarbetet mellan
            polis och socialtjänst har förbättrats. Moderaterna vill uppmuntra
            fler sådana verksamheter runt om i landet.
          </p>
          <head xml:id="i-P7JXBTNnUJGFyX1PX7XWfN" type="h1">
            Den nationella samordnarens förslag bör beredas skyndsamt
          </head>
          <p xml:id="i-15PtF2jWNNZmttKtZL4oT5">
            För att åstadkomma en kraftsamling mot våld i nära relationer
            utsåg alliansregeringen en nationell samordnare mot våld i nära
            relationer. I uppdraget ingick att samla berörda aktörer för att
            öka kvaliteten och effektiviteten i arbetet samt att se över hur
            det förebyggande arbetet kan förbättras och hur stöd och skydd
            till våldsutsatta kan utvecklas.
          </p>
          <p xml:id="i-J8Um6XR1qm9PEidvQGRwrL">
            Sommaren 2014 överlämnades ett femtiotal förslag om hur samhällets
            insatser mot våld i nära relationer kan utvecklas. Förslagen remitterades
            och sedan har inga förslag presenterats från regeringen. Moderaterna
            anser att det är viktigt att det intensiva arbetet mot våld i
            nära relationer fortsätter och är därför angelägna om att regeringen
            skyndsamt bereder förslagen.
          </p>
          <head xml:id="i-HyrEKZVeo28yxWDw8PqoXu" type="h1">
            De som utövar våld i nära relation bör genomgå behandlingsprogram
          </head>
          <p xml:id="i-E7SNWypFTvv9AynRwrcxPB">
            En del av Kriminalvårdens klienter går olika behandlingsprogram.
            Syftet med programmen är att förhindra återfall i brott genom
            att ge nya kunskaper, färdigheter och insikter. Av dem som frigavs
            under 2014 hade 32 procent deltagit i ett behandlingsprogram.
          </p>
          <p xml:id="i-RyPDHqmWWMhBHQEd4jYVf9">
            Alliansregeringen gav Kriminalvården ett uppdrag att förstärka
            insatserna avseende våldsamma män. Det uppdraget pågår för närvarande
            och innebär att Kriminalvården ska genomföra en särskild satsning
            för att stärka de återfallsförebyggande insatserna som riktas
            mot gruppen våldsamma män inom ramen för Kriminalvårdens olika
            verksamheter. Satsningen ska bland annat omfatta förstärkta insatser
            avseende riskbedömningar, motivations- och behandlingsinsatser
            som riktas mot olika grupper av våldsbrottsdömda. Uppdraget ska
            slutredovisas senast den 31 mars 2017 och kommer att utgöra en
            grund för Kriminalvårdens fortsatta arbete med frågan.
          </p>
          <p xml:id="i-2Eb21Qi2xsAPWV9knFN3Tm">
            Att erbjuda även våldsutövaren stöd och insatser att förändra
            sitt beteende är en viktig del i arbetet med att förebygga och
            motverka våld i nära relationer. Ett sådant arbete görs bland
            annat av Kriminalvården sedan 2004 inom Integrated Domestic Abuse
            Programme (IDAP). Det riktar sig till män som använt hot, våld
            eller annat kontrollerande beteende mot sin kvinnliga partner
            eller före detta partner. Programmet går bland annat ut på att
            känna igen tecken på ilska, att hantera svartsjuka och att erkänna
            kvinnors rädsla.
          </p>
          <p xml:id="i-EDuRcNoHW59cByyKjYsKhR">
            Enligt Kriminalvårdens utvärdering av IDAP, åren 2004–2007, verkar
            programmet ha en viss, men inte statistiskt säkerställd, brottsreducerande
            effekt. I utvärderingen anges också att resultatet bör ses i ljuset
            av att analyserna gjorts på programdeltagare från IDAP:s fyra
            första år som verksamt program i Kriminalvården. Enligt utvärderingen
            kan man anta att arbetet med att implementera och utveckla programmets
            olika delar gått framåt ytterligare under de senaste åren. Det
            finns därför behov av ytterligare utvärdering och uppföljning
            av IDAP.
          </p>
          <p xml:id="i-TrNeK7Go1pZPB59aNKhwa8">
            Moderaterna anser att det bör övervägas om gärningsmän som utövat
            våld i nära relation i större utsträckning än i dag bör ha en
            skyldighet att genomgå lämpliga behandlingsprogram. Om gärningsmannen
            inte deltar i någon behandling bör det ses över om det ska leda
            till konsekvenser för kommande permissioner. Det bör också övervägas
            om reglerna för den villkorliga frigivningen bör ändras av samma
            anledning.
          </p>
          <p xml:id="i-HEmaRmP9YsJ27nBswUhrJg">
            IDAP är bara ett av flera behandlingsprogram som bedrivs inom
            Kriminalvården. Ett annat exempel är Relations- och samlevnadsprogrammet
            (Ros). Det är utformat för att passa män som är dömda för sexualbrott.
            Det har utvärderats en gång, och det bör övervägas om fler utvärderingar
            bör göras för att säkerställa att programmet leder till önskat
            resultat.
          </p>
          <head xml:id="i-RbCjojAPwucwMF3uFkKmbw" type="h1">
            Kvinnojourer och brottsofferjourer har behov av långsiktig finansiering
          </head>
          <p xml:id="i-PyrjEQtKAFVtioKKe9GMfd">
            Den nationella samordnaren mot våld i nära relationer anför i
            sitt betänkande att kvinnojourer, brottsofferjourer och andra
            idéburna organisationer är ett mycket viktigt komplement till
            kommunernas ansvar för stöd till våldsutsatta personer. Dagens
            system för statsbidrag till dessa organisationer beskrivs vara
            alltför byråkratiskt. Det medför problem eftersom det leder till
            kortsiktiga insatser och krav på uppföljning som inte är rimliga
            att ställa på ideellt arbete. Därför föreslår samordnaren att
            finansieringen till kvinnojourer och brottsofferjourer förstärks
            genom att ändra den nuvarande statliga bidragsformen till ett
            långsiktigt organisationsbidrag.
          </p>
          <p xml:id="i-VjQ3rAGL9azZmtbC7B7pvM">
            Det finns fler exempel på hur finansieringen skulle kunna bli
            mer långsiktig. Moderaterna är angelägna om att finansieringsformerna
            för dessa viktiga verksamheter förbättras och tycker att det bör
            göras en översyn av om det går att skapa en alternativ och mer
            effektiv finansieringsform än den som råder i dag. Viktigt i sammanhanget
            är också att säkerställa att kvinnojourer, brottsofferjourer och
            andra idéburna organisationer erbjuder god kvalitet i sin verksamhet
            för att kunna uppbära finansiering från det allmänna. Vi förväntar
            oss att regeringen återkommer till riksdagen i frågan snarast
            eftersom förslagen från samordnaren har remitterats.
          </p>
          <head xml:id="i-RphJ8ZUxRwgZswTBzCAv3G" type="h1">
            Intensifiera arbetet mot hedersvåld
          </head>
          <p xml:id="i-9oBBbGWMXFrngVGz3TCzAM">
            Tusentals personer lever under hot från sina anhöriga på grund
            av en så kallad hederskultur. Det är oacceptabelt. Samhället ska
            markera med kraft mot alla hedersrelaterade brott. Individuella
            fri- och rättigheter är universella, och ingen inskränkning ska
            kunna rättfärdigas med kultur eller tradition. Rättsväsendet ska
            ha verktyg för att skydda brottsoffren och svensk lag ska gälla
            lika för alla.
          </p>
          <p xml:id="i-BJKxspvBneocJjZMcSmTnj">
            Alliansregeringens reform mot tvångsäktenskap har medfört att
            Sverige inte längre erkänner äktenskap som ingåtts utomlands via
            ombud, att skyddet mot barnäktenskap stärkts och att äktenskapstvång
            kriminaliserats. Straffskalan för äktenskapstvång är fängelse
            högst fyra år. Numera omfattas till exempel press från föräldrar
            eller släktingar av strafflagstiftningen. Därför är reformen en
            betydelsefull åtgärd även mot barnäktenskap. Det är nu dessutom
            straffbart att lura någon att resa till ett annat land där personen
            ska giftas bort genom tvång eller utnyttjande. Dispensen för barnäktenskap
            avskaffades, vilket innebär att det numera finns en 18-årsgräns
            för att få gifta sig. Den absoluta åldersgränsen ger ett otvetydigt
            besked om att barnäktenskap inte hör hemma i Sverige. Eftersom
            graviditet tidigare kunnat bidra till dispens, innebär ändringen
            också att flickor skyddas från att pressas till att bli gravida.
          </p>
          <p xml:id="i-7eeEh2z6raeznYvVq3MBDi">
            Det behövs mer faktaunderlag för att arbeta effektivt mot hedersrelaterat
            våld. Polisen och kommunerna måste ha kunskap om problematiken
            för att hantera hedersbrotten. I en gemensam motion av Alliansen
            presenteras flera förslag på området.
          </p>
          <head xml:id="i-VF2LqtH3wBBMZuTMT5Je5D" type="h1">
            Uppdatera lagstiftningen för att komma åt hämndporr
          </head>
          <p xml:id="i-VFroF1ZsFDUhnpCKKhCJEG">
            Ett problem som vuxit i takt med teknikens utveckling är så kallad
            hämndporr. Ett exempel på detta kan vara en film som sprids på
            nätet av någon som filmat när han eller hon har sex med sin före
            detta partner. Det finns även hemsidor där nakenbilder och annat
            känsligt material kan publiceras i syfte att ”hänga ut” någon
            som man vill hämnas på. Materialet kan då publiceras tillsammans
            med namn och sedan spridas och göras sökbart på internet.
          </p>
          <p xml:id="i-X2r5y57EPVu7za4DSFnAG4">
            Moderaterna anser att det finns skäl att se över lagstiftningen
            och om straffen för att sprida integritetskänsliga filmer och
            bilder motsvarar den kränkning som offret utsätts för, inte minst
            eftersom materialet riskerar att finnas kvar i all framtid. Riksdagen
            har tidigare beslutat om ett tillkännagivande till regeringen
            om att se över lagstiftningen, men regeringen har inte återkommit.
            Vi är angelägna om att regeringen återkommer med förslag i frågan.
          </p>
        </div>
        <div xml:id="i-SWiwXU3Kx39iEzvso4N4KV" type="motSignatures">
          <list xml:id="i-SBDULXUfnYYsWegz228bqc">
            <item xml:id="i-DJ7JaF84kdcSXmV8puWKjr" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-4iNuYfsHPe6r11Asz1kXwm" who="i-NiuBLX8hzt3w2Uyev12Wbt">
              Krister Hammarbergh (M)
            </item>
            <item xml:id="i-K3cUDG7ta9ZKwcVKDr4UEq" who="i-Ey2xJ5PQcAYBGtnz2AK3qu">
              Anti Avsan (M)
            </item>
            <item xml:id="i-9aCbKGGYxvvnhBFZL21dga" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-Kbk1eL6gvdTm3W4bY21373" who="i-3HxEFXDaBqsMwwWWabybdY">
              Pia Hallström (M)
            </item>
            <item xml:id="i-Q5qD9GG9PdntNeMGEE3jMG" who="i-3yGB8i2p5vZhm4Sy536rgC">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
