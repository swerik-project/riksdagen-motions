<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00592">
  <teiHeader>
    <fileDesc>
      <titleStmt>
        <title>Kvinnor med funktionsnedsättning</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnor med funktionsnedsättning</title>
          <idno type="rdwebb">GY02So592</idno>
          <rs type="number">So592</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So592/text</ref>
          <ref type="dokument_url_html">http://data.riksdagen.se/dokument/GY02So592</ref>
          <ref type="dokumentstatus_url_xml">http://data.riksdagen.se/dokumentstatus/GY02So592</ref>
          <ref type="doc">http://data.riksdagen.se/fil/BBAB2B36-99AA-46A7-93E1-5A8B51F0E213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U6DgpUBgKYQh31JW5ENCFP" type="signed"/>
        <correspContext corresp="i-U6DgpUBgKYQh31JW5ENCFP">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-TZqdcCQNG5UZPf41ZCbTdu">
          <date when="2010-10-29"/>
        </correspAction>
        <correspAction type="submission" xml:id="i-WyLUBPwykxHen3mico7mHc">
          <date when="2010-10-27"/>
        </correspAction>
        <correspAction type="transfer" xml:id="i-RnYnk2NuoCyxLsa1tGVADB">
          <date when="2010-10-26"/>
        </correspAction>
        <correspAction type="assigned" xml:id="i-A5eSQfGVNyqju3izbLqysm"/>
        <correspContext corresp="i-A5eSQfGVNyqju3izbLqysm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BQuzcxBKtMovFQEXBvyBTk">
            Förslag till riksdagsbeslut
          </head>
          <list style="ol">
            <item xml:id="i-NXTT1UjtbKeFmMZjKotWwT">
              Riksdagen tillkännager för regeringen som sin mening vad som
              anförs i motionen om en utredning om levnadsvillkoren för kvinnor
              och flickor med funktionsnedsättning och hur de kan förbättras.
            </item>
            <item xml:id="i-TCaoa3YmMVfWkDVYyzEzcM">
              Riksdagen tillkännager för regeringen som sin mening vad som
              anförs i motionen om att, i en utredning om levnadsvillkoren för
              kvinnor och flickor med funktionsnedsättning, särskilt belysa
              frågan om mäns våld.
            </item>
            <item xml:id="i-YECM3S5RYt42M8iFathTJG">
              Riksdagen tillkännager för regeringen som sin mening vad som
              anförs i motionen om ett jämställdhetsperspektiv i den framtida
              strategin för funktionshinderspolitiken.
            </item>
          </list>
        </div>
        <div type="motContent">
          <head type="h1" xml:id="i-NzcD67ijyY92RCrfiYRAZ8">
            Motivering
          </head>
          <p xml:id="i-AQcJFx1NPtcSx6pbbiLSbV">
            Kvinnor med funktionsnedsättning är en grupp som är dubbelt utsatta.
            Dels genom könsmaktsordningen där mannen är norm och kvinnor som
            grupp underordnade män som grupp, dels genom den diskriminering
            som drabbar människor med funktionsnedsättning.
          </p>
          <p xml:id="i-PuaTKL75UpfZWcq8xDsvzg">
            I regeringens skrivelse 2009/10:166 Uppföljning av den nationella
            handlingsplanen för handikappolitiken och grunden för en strategi
            framåt, konstateras att pojkar och män med funktionsnedsättning
            tilldelas del av en större del av samhällets insatser än vad kvinnor
            gör. Detta gäller inom såväl arbetsmarknads- och socialförsäkringsområdena
            som insatser som beviljas enligt SoL (socialtjänstlagen) och LSS
            (lagen om stöd och service till vissa funktionshindrade). Ett
            exempel på detta är att Försäkringskassan betalar ut mer bilstöd
            och assistansersättning till män än till kvinnor.
          </p>
          <p xml:id="i-8SG3muNX2mr5NGcFyqf4QB">
            I Socialstyrelsens rapport Mot en mer jämställd sjukvård och
            socialtjänst (2008-131-1) har man undersökt beviljandet av insatser
            till personer med funktionsnedsättning ur ett könsperspektiv.
            Särskilt stora är skillnaderna när det gäller LSS-insatser till
            unga, där pojkars andel av insatserna uppgår till nästan två tredjedelar.
            Av samtliga som beviljades LSS-insatser var 56 procent män och
            det fanns en tydlig övervikt åt männens håll när det gällde alla
            typer av LSS-insatser. Enligt Socialstyrelsen är det tveksamt
            om hela överepresentationen kan förklaras med det faktum att det
            är fler män än kvinnor som tillhör de grupper som har rätt till
            LSS-insatser. Vad gäller SoL-insatser var det fler män som beviljas
            särskilt boende, medan fler kvinnor beviljades hemtjänst.
          </p>
          <p xml:id="i-KUNcXkz3PpgURX7Tm38kD3">
            När det gäller neuropsykiatriska funktionsnedsättningar är män
            överrepresenterade. Den större delen av forskningen och utvecklingen
            av insatser för gruppen har tillägnats män och pojkar. Det har
            konstaterats att situationen för kvinnor och flickor med neuropsykiatriska
            funktionsnedsättningar ofta ser väldigt annorlunda ut, men forskning
            och åtgärder har blivit eftersatta.
          </p>
          <p xml:id="i-JDo6tpmLKTq6kBFYNHzuwZ">
            Exemplen på ojämställdhet på funktionshindersområdet är flera,
            men trots dessa exempel råder det ändå stora brister när det gäller
            kunskapsläget på området och könskillnaderna uppmärksammas väldigt
            sällan. Det finns behov av att synliggöra dessa frågor ytterligare.
            Det finns därför anledning att tillsätta en utredning om levnadsvillkoren
            för kvinnor och flickor med funktionsnedsättning och hur de kan
            förbättras. Detta bör riksdagen som sin mening ge regeringen till
            känna.
          </p>
          <p xml:id="i-CUeRpSBY5xxtoub5FJdwuo">
            Den kanske bäst belysta delen av levnadsvillkoren för kvinnor
            med funktionsnedsättning är frågan om mäns våld mot dem.
          </p>
          <p xml:id="i-Y5U6Lq5hMLiaHt5oxx5mWN">
            FN:s kommitté för avskaffande av diskriminering av kvinnor uppmanar
            i sin rapport från 2008 Sverige att anstränga sig ytterligare
            för att bekämpa våldet mot kvinnor med funktionsnedsättning. Kommittén
            beklagar bl.a. att det saknas uppgifter om våldet mot denna grupp
            av kvinnor och att de utsätts för diskriminering när det gäller
            skydd mot våld. Utredningsinstitutet HAN-DU kom i maj 2007 med
            en rapport om omfattningen av mäns våld mot kvinnor med funktionsnedsättning.
          </p>
          <p xml:id="i-2e9wZnmrVEfubKKUM7WeCY">
            Rapporten visade att kvinnor med funktionsnedsättning i allmänhet
            utsätts för mäns våld i ungefär lika hög grad som kvinnor utan
            funktionsnedsättning. Det fanns dock vissa skillnader. Det var
            vanligare att kvinnor med funktionsnedsättning blev kallade nedsättande
            saker och att männen fick dem att känna sig underlägsna.
          </p>
          <p xml:id="i-BPEvvAju6GuWWe9kV7Befp">
            När det gäller kvinnor med måttlig eller lindrig intellektuell
            funktionsnedsättning verkar deras situation vara särskilt bekymmersam.
            En fjärdedel av kvinnorna som lever i ett förhållande uppger att
            deras nuvarande partner är våldsam mot dem och en tredjedel hade
            blivit slagna innan de fyllt 15 år. En av fem kvinnor med intellektuell
            funktionsnedsättning har försökt ta sitt liv.
          </p>
          <p xml:id="i-CBUBqPK7zhpKx5sXWcYv6G">
            Enligt en undersökning från Riksförbundet för social och mental
            hälsa (RSMH) har 70 procent av de kvinnor som kommer i kontakt
            med psykiatrin någon gång varit utsatta för fysiska eller sexuella
            övergrepp. Även Socialstyrelsen har i undersökningen av våld mot
            kvinnor med psykisk funktionsnedsättning (2005) visat på att denna
            grupp av kvinnor är mer utsatta för våld än andra kvinnor.
          </p>
          <p xml:id="i-4TNXZw5uDg56Q9szx4jGbr">
            Jämförelser tyder på att dessa kvinnor även utsätts för sexuellt
            våld i högre? utsträckning än kvinnor utan psykisk funktionsnedsättning.
            Samtidigt konstateras att kunskapen och medvetenheten om problemen
            är starkt begränsade, vilket leder till att kvinnornas behov ofta
            förbises. Mäns våld mot kvinnor med funktionsnedsättning kan vara
            särskilt svårt för omgivningen att upptäcka eftersom kvinnan ofta
            är beroende av förövaren när det gäller dagliga behov som mat,
            sömn och hygien.
          </p>
          <p xml:id="i-LhfYAn1Y1x6miy27Suhdg2">
            Det kan även vara förövaren som bistår kvinnan när det gäller
            kommunikation med omvärlden, i kontakter med myndigheter, skola,
            vänner osv. En kvinna med en funktionsnedsättning kan även ha
            svårt att själv skaffa hjälp för att komma ur en relation med
            en våldsam man. Även kvinnor med intellektuella funktionshinder
            är särskilt utsatta.
          </p>
          <p xml:id="i-3DWQVwJx5Y5RTFcrS4U21y">
            Enligt Socialstyrelsen saknar många kvinnojourer möjlighet att
            ta emot kvinnor med psykisk funktionsnedsättning. Handikappombudsmannen
            visar också i en rapport (2003) att kvinno- och brottsofferjourerna
            har svårt att ta emot kvinnor med fysisk funktionsnedsättning.
            Detta trots att dessa kvinnor precis som kvinnor utan funktionsnedsättningar
            ofta måste fly från sina hem vid misshandel i en nära relation.
          </p>
          <p xml:id="i-JwPsYwqVN6efokZoeS4RHn">
            Utvecklingscentrum Dubbelt Utsatt gjorde i december 2007 en undersökning
            om huruvida kommunerna i Västra Götaland i sina handlingsplaner
            gällande mäns våld mot kvinnor hade med ett aktivt arbete när
            det gällde stöd till kvinnor med funktionsnedsättning som utsätts
            för våld. Resultatet var nedslående. Sammanfattningsvis kan sägas
            att Västra Götalands kommuner inte alls arbetade med frågan om
            våld mot kvinnor med funktionsnedsättning. Det fanns dock en klar
            vilja att ändra på detta.
          </p>
          <p xml:id="i-DHkYK9tdzgeUmMeQVRrm2J">
            Kommunerna måste ta sitt ansvar för att tillgodose kompetent
            stöd till samtliga våldsutsatta kvinnor som söker hjälp. De måste
            utbilda socialtjänstens personal, men också personal som arbetar
            med personer med funktionsnedsättningar och äldre. Kunskapen om
            mäns våld mot kvinnor måste förbättras rejält, inte minst gäller
            det kunskap för att förbättra stödet till våldutsatta kvinnor
            med funktionsnedsättningar.
          </p>
          <p xml:id="i-AousoXucDTq4MJjPnGbuNX">
            För att göra nationellt centrum för kvinnofrid tillgängligt även
            för kvinnor som är döva och hörselskadade anser Vänsterpartiet
            att en möjlighet att kommunicera via dövtolk bör införas.
          </p>
          <p xml:id="i-VJVZSA4tTWXSKuUrbGohud">
            Ofta kan själva funktionsnedsättningen försvåra för den våldsutsatta
            kvinnan i hennes kontakt med rättsväsendet. Det handlar om kommunikations-
            och samarbetssvårigheter, men dessvärre även om hur kvinnans trovärdighet
            bedöms. Mot bakgrund av den extremt svåra situation som dessa
            kvinnor befinner sig i, bör därför frågan om våld mot kvinnor
            med funktionsnedsättning belysas särskilt i ovan nämnda utredning.
            Utredningen bör komma med konkreta förslag på hur situationen
            för kvinnor med funktionsnedsättning som är utsatta för mäns våld
            kan underlättas.
          </p>
          <p xml:id="i-KmXtLb9stWWvAqLQs2hmm6">
            Vad som ovan anförs om att i en utredning om levnadsvillkoren
            för kvinnor och flickor med funktionsnedsättnings särskilt belysa
            frågan om mäns våld bör riksdagen som sin mening ge regeringen
            till känna.
          </p>
          <p xml:id="i-AVSXN6AtQXA9Xoi9jFE5ry">
            Många hade förväntat sig att regeringen i skrivelsen om uppföljning
            av handlingsplanen för handikappolitiken skulle lägga upp en strategi
            för framtiden. I stället sköt man frågorna på framtiden och en
            strategi ska nu vara under framtagande för att läggas fram under
            2011. I detta arbete måste regeringen anlägga ett jämställdhetsperspektiv.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-NZbKTGgigdewnwUQ9kmMKL" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-XU9RRjBpuqagNvfCYS4qkH" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-TLSDrDAe1NLh7dEKafzsPT" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-T6pN4Tir6KjzEGmKZMotVm" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-9HAvhV7sfuNDWuV6u3Cmzi" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-Afki133wdtNUzUrtj2GmPK" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-PeqRuDaxcv5LhGcYiYsN1x" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
