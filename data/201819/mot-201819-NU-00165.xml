<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-00165">
  <teiHeader>
    <fileDesc>
      <titleStmt>
        <title>En handelspolitik för tillväxt</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:165 av Tobias Andersson m.fl. (SD)</title>
          <idno type="rdwebb">H602165</idno>
          <rs type="number">165</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H602165/text</ref>
          <ref type="dokument_url_html">http://data.riksdagen.se/dokument/H602165</ref>
          <ref type="dokumentstatus_url_xml">http://data.riksdagen.se/dokumentstatus/H602165</ref>
          <ref type="docx">http://data.riksdagen.se/fil/66E84F88-1C6A-4B08-BDE4-12B068628199</ref>
          <ref type="pdf">http://data.riksdagen.se/fil/27A2C4D5-8319-4F5E-B255-DCD2F2AF93BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ARa5wxx6ds5YExM2AFzBDk" type="signed"/>
        <correspContext corresp="i-ARa5wxx6ds5YExM2AFzBDk">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-Ko783ttou7AeAaw2eTdfaV" type="submitted">
          <date when="2018-10-23"/>
          <time when="14:59:50"/>
        </correspAction>
        <correspAction xml:id="i-AbfGXJLcwPAogaLs2P7tm4" type="reviewed">
          <date when="2018-10-23"/>
          <time when="18:57:12"/>
        </correspAction>
        <correspAction xml:id="i-UWyWcLqRzQcewegSxiAkwE" type="referred">
          <date when="2018-12-05"/>
        </correspAction>
        <correspAction xml:id="i-UMCBJ2LPV7Y8Pe11vkjeYa" type="assigned">
          <date when="2019-07-11"/>
          <time when="11:20:22"/>
        </correspAction>
        <correspContext corresp="i-UMCBJ2LPV7Y8Pe11vkjeYa">
          <ref type="assignedTo">Näringsutskottet</ref>
        </correspContext>
        <correspAction xml:id="i-SVSyqcbMEbDMMG1utDFx6" type="behandlas_i"/>
        <correspContext corresp="i-SVSyqcbMEbDMMG1utDFx6">
          <ref type="uppgift">2018/19:TU4</ref>
          <ref type="ref_dok_id">H601TU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU4</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YYwwYA1RKDSd7VHS1gfq9Z" type="behandlas_i"/>
        <correspContext corresp="i-YYwwYA1RKDSd7VHS1gfq9Z">
          <ref type="uppgift">2018/19:NU13</ref>
          <ref type="ref_dok_id">H601NU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UuSH2JDR81r78gUeTvgmwM" type="behandlas_i"/>
        <correspContext corresp="i-UuSH2JDR81r78gUeTvgmwM">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WPUe2hqtp4zRvKVbPA2JcZ" type="motHeader">
        <div xml:id="i-N9Md5q9URtiLzoKoBWxCfg" type="motTitle">
          Motion till riksdagen 2018/19:165 av Tobias Andersson m.fl. (SD)
          En handelspolitik för tillväxt
        </div>
      </div>
      <div xml:id="i-D6vknvxr2JmTDjzT63exjC" type="motBody">
        <div xml:id="i-Bc7FnQJAqNnc6FsT2mJirf" type="motProposal" subtype="förslag">
          <head xml:id="i-35dsVB9mZYuSZ1unSHFryK">
            Förslag till riksdagsbeslut
          </head>
          <list xml:id="i-AgPAvzsktKma8CC6qm2AZF" style="ol">
            <item xml:id="i-VZgWfjxwvXxtMB5vtHivJg">
              Riksdagen ställer sig bakom det som anförs i motionen om att
              det behövs en konkurrensöversyn och tillkännager detta för regeringen.
            </item>
            <item xml:id="i-6GxuVakUmEkcnvRtgHy6V4">
              Riksdagen ställer sig bakom det som anförs i motionen om att
              verka för icke snedvridande konkurrensregler nationellt och globalt
              och tillkännager detta för regeringen.
            </item>
            <item xml:id="i-SGwbcZUgmWq6eZWrGQrsVA">
              Riksdagen ställer sig bakom det som anförs i motionen om att
              en utvärdering bör göras gällande svenska sektorers långsiktiga
              importbehov och tillkännager detta för regeringen.
            </item>
            <item xml:id="i-FV9wo9EGRe22sa6Fipu48f">
              Riksdagen ställer sig bakom det som anförs i motionen om att
              stärka svenska exportmöjligheter gällande högteknologiska produkter
              högt upp i värdekedjan och tillkännager detta för regeringen.
            </item>
            <item xml:id="i-QgJEEHnsQM2fSx2XBRfJ3z">
              Riksdagen ställer sig bakom det som anförs i motionen om att
              Sverige ska verka för en öppen och fri handel samt motverka protektionism
              och tillkännager detta för regeringen.
            </item>
            <item xml:id="i-CATNujgkricMcYMDuKik1W">
              Riksdagen ställer sig bakom det som anförs i motionen om att
              handelsavtal i första hand ska prioritera en real tillväxt gällande
              den svenska industrin och tillkännager detta för regeringen.
            </item>
            <item xml:id="i-2D3NSdmambT3PkVtUR3cPG">
              Riksdagen ställer sig bakom det som anförs i motionen om att
              handelsavtal bör innefatta djuretik, CSR och miljöaspekter, framför
              allt ett minskat koldioxidläckage och tillkännager detta för regeringen.
            </item>
            <item xml:id="i-6RmKkbEPVWESYBcDu3vgJs">
              Riksdagen ställer sig bakom det som anförs i motionen om handelsavtalet
              TTIP och tillkännager detta för regeringen.
            </item>
            <item xml:id="i-BkceLyDpoZaLS5kz31qnQ9">
              Riksdagen ställer sig bakom det som anförs i motionen om att
              Sverige ska vara en drivande kraft inom EU för att ett nytt handelsavtal
              mellan EU och Storbritannien kommer till stånd och tillkännager
              detta för regeringen.
            </item>
            <item xml:id="i-LQXBtSP3Rg86w7JaLpckoZ">
              Riksdagen ställer sig bakom det som anförs i motionen om att
              Sverige även fortsatt måste verka för goda handelsrelationer med
              Storbritannien, oaktat deras relation till EU, och tillkännager
              detta för regeringen.
            </item>
            <item xml:id="i-XXDCaHrHeUbCxennxoHriX">
              Riksdagen ställer sig bakom det som anförs i motionen om harmonisering
              av terminalavgifterna och tillkännager detta för regeringen.
            </item>
          </list>
        </div>
        <div xml:id="i-F4YkDne7P58yHnRVgM1RWF" type="motContent">
          <head xml:id="i-M92X4w6X4tLwgoeGTvFWhn" type="h1">
            Handel
          </head>
          <p xml:id="i-GCSeDu3M3ohkxfHB6XstHY">
            Sverigedemokraterna har en positiv syn på en fri och öppen handel
            med varor och tjänster. Handeln minskar protektionism, samt förmedlar
            kontakter och kompetens mellan länder och världsdelar. Den globala
            handeln är därmed en starkt bidragande faktor till både ökat välstånd
            och minskad fattigdom.
          </p>
          <p xml:id="i-Uueb1WqmMi7S8W1DhEisR5">
            Vi menar att goda handelsrelationer och konkurrensneutrala globala
            handelsavtal är av största vikt, samt att det genererar en väl
            avstämd handelspolitik och bidrar till sunda konkurrensförhållanden.
            Detta gynnar bl.a. den svenska industrin och dess handelspartners,
            som tillsammans står för ungefär en femtedel av vår BNP, tre fjärdedelar
            av exporten samt sysselsätter, direkt eller indirekt, omkring
            en miljon personer och utgör därmed ryggraden i den svenska ekonomin.
          </p>
          <head xml:id="i-Vsax2xAWraBjGpMKfdovpP" type="h1">
            Konkurrens
          </head>
          <p xml:id="i-fL5ybd2LoQhv8qMAcD9kH">
            Vi avser att stärka den svenska industrins konkurrenskraft genom
            en ökad handel. Vårt mål är att öka marknadsandelarna, tillväxten
            och vinstmarginalerna för svenska bolag och att detta sker i reella
            termer med jämförbara länder. Vi ser dock ett behov av ytterligare
            faktorer gällande konkurrens.
          </p>
          <p xml:id="i-7EL3wYJ8MbvaEAw9EQPFvU">
            Vi anser att det behövs en total konkurrensöversyn och därmed
            en genomgång av dessa så kallade konkurrensfaktorer. Vi vill dock
            poängtera att det är marknadens uppgift att se över de egna sektorernas
            konkurrenskraft och att politiken inte ska gå in och detaljstyra.
            Vi ser dock behovet av ytterligare faktorer och en övergripande
            konkurrensöversyn gällande större mätområden i sin helhet.
          </p>
          <head xml:id="i-CmSK6s7TqXs9zQPAPeNgXt" type="h1">
            Konkurrensregler
          </head>
          <p xml:id="i-86MgcXCuAVhJ15EjGHoySM">
            Sverige som nation måste hela tiden utveckla rätt förutsättningar
            för att vara ett attraktivt land för industriföretag. Vi vill
            verka för sund konkurrens och därmed icke snedvridande konkurrensregler,
            både nationellt och globalt. Vi anser inte att stora export- och
            ekonomiskt tunga nationer ska agera protektionistiskt och ge marknadsstöd
            och snedvridande subventioner till sin egen industri.
          </p>
          <head xml:id="i-SaGgCZs5PC62EbVGB26GNo" type="h1">
            Frihandel
          </head>
          <p xml:id="i-DEguKjHPZTGrDy4AJMxHAu">
            Vi är i grunden positiva till frihandel och globala handelsavtal
            i sin helhet. Vi anser att Sverige såväl inom EU som i internationella
            forum, såsom WTO, ska verka för en öppen och fri handel och för
            att motverka protektionism. Få saker skulle skada vår industri
            mer än om vi och våra handelspartners skulle börja begränsa eller
            på andra sätt förhindra eller fördyra internationell handel. Vi
            förordar i princip att Sverige för en frihandelsvänlig linje både
            som nation och inom Europeiska unionen. Som medlemsland i EU är
            Sverige en del av den inre marknaden. Vi är dock i vissa avseenden
            kritiska till EU-medlemskapet, men även om villkoren för Sveriges
            EU-medlemskap bör diskuteras i framtiden ser vi ändå att Sverige
            kommer att förbli en del av EU:s inre marknad, i likhet med Norge
            och Island.
          </p>
          <head xml:id="i-LutxqvRczJnTCpYViC8dbs" type="h1">
            Import
          </head>
          <p xml:id="i-AiPe8cSHsSk72ibngr2BW1">
            Vi ser positivt på import i sin helhet och dess betydelse för
            den svenska konkurrenskraften. Allt fler produkter innehåller
            delar som produceras någon annanstans i världen och den s.k. värdekedjan
            är i viss mån positiv, även om önskan gällande geografisk närhet
            till värdekedjor bör tas i beaktande.
          </p>
          <p xml:id="i-DyEPR8ofKJvuB6rbtUxrft">
            Svenska företag får ta del av en global marknad med en ökad variation
            av produkter. Genom detta ökar konkurrenskraften vad gäller inhemsk
            produktion och därmed gynnas även exporten. Dock anser vi att
            importbehovet behöver utvärderas på lång sikt. Politisk instabilitet
            eller påtryckningar i exporterande nationer, länders monopolställningar
            på vissa produkter eller naturliga orsaker kan förändra den globala
            handelsmarknaden. Vi anser att en långsiktig utvärdering bör göras
            gällande svenska sektorers långsiktiga importbehov och stärka
            den svenska produktionen av produkter med betydelse i de globala
            värdekedjorna.
          </p>
          <head xml:id="i-VubeFch5rqUw1CrWEXxwmQ" type="h1">
            Export
          </head>
          <p xml:id="i-QMVtfpnmwoy3HE7c6aUx5Z">
            Sverigedemokraterna ser positiva utsikter gällande svensk konkurrenskraft
            och avser att fortsatt stärka den svenska industrins exportmöjligheter
            genom goda handelsrelationer och världsledande produkter och tjänster,
            högt upp i värdekedjan. Vår vision är att fortsätta utvecklingen
            genom att stärka Sveriges befintliga nationella konkurrensfördelar
            och därmed stärka Sveriges marknadsposition samt att ta delar
            av nya och växande internationella tillväxtregioner såsom bl.a.
            Indien, Kina och Sydamerika. Vi ser att detta gynnar hela den
            nationella företagskedjan i form av små enskilda underleverantörer
            till större kluster av bolagssamarbeten.
          </p>
          <head xml:id="i-J9W46bZoctiVgmi3yqU1aq" type="h1">
            Handelsavtal
          </head>
          <p xml:id="i-AHVUL9mJVGCjW3zxARoqpr">
            Vi ser vikten av att skapa globala handelsavtal i sin helhet,
            men vi vill även belysa vikten av dess innehåll och hur detta
            påverkar den svenska marknaden. Ett avtal behöver inte per automatik
            vara optimalt ur svensk synvinkel då sektorerna och faktorerna
            är många. Vi anser därmed att avtal ska skrivas med hänsyn till
            reella fördelar gällande den svenska industrin. Vi menar att vissa
            avtal kan gynna svenska sektorers intressen, dock kan övriga starka
            handelsnationers sektorer gynnas än mer.
          </p>
          <p xml:id="i-PwURFKdkm8eToiHkRUSHoh">
            Vi ser därmed att avtal i första hand skall prioritera reell
            industriell tillväxt i Sverige. Handelsavtal kan därför riktas
            mot t.ex. regionala delar av världen eller genom bilaterala samt
            multilaterala avtal nationer emellan för att uppnå bästa möjliga
            effekt. Vi anser även att andra intressen än rent ekonomiska bör
            kunna beaktas inom handelspolitiken som t.ex. djuretik, Corporate
            Social Responsibility (CSR) och miljöaspekter där prioriteringen
            ligger i ett minskat koldioxidläckage.
          </p>
          <head xml:id="i-2gtffi9ypBP5169zujX9f8" type="h1">
            TTIP - Handelsavtalet mellan EU och USA
          </head>
          <p xml:id="i-66PVBYfMTHmZx67gnGPQdn">
            Vi är fullt medvetna om att TTIP i nuläget tycks ha skjutits
            på framtiden. Vi är dock oaktat generellt positiva till ett handelsavtal
            mellan EU och USA. Vi tror att detta kommer att stärka den svenska
            industrin genom borttagandet av både tariffära samt befintliga
            icke-tariffära handelshinder men även genom att förebygga tillkomsten
            av nya handelshinder.
          </p>
          <p xml:id="i-U1u3UW4MqhGJyhTrvLPiPv">
            Vi ser positivt på USA:s uttalade indikationer om transparens,
            deltagande och ansvarstagande och vår förhoppning är att framtagna
            standardiseringar styr mot redan befintliga handelsmekanismer
            i WTO:s avtal. Avtalet innehåller dock väldigt många faktorer
            och komplexiteten är påtaglig när det gäller bl.a. det tekniska
            och de icke-tariffära regelhindren, jämfört med borttagande av
            t.ex. ekonomiska tullar.
          </p>
          <p xml:id="i-Fcc82aYAhfdbGSoc9H6rY6">
            Sverigedemokraterna betonar vikten av att i första hand se över
            de områden som har störst möjlighet till regelsamarbete än att
            försöka hitta gemensamma nämnare för alla sektorer. Dessutom behövs
            en förståelse av att vissa regelverk är svåra att samköra på grund
            av olika myndighetsstrukturer samt olika produktregelverk. Vi
            anser att en gemensam minsta nämnare gällande de olika sektorerna
            ska generera avkastning, ökad marknadsintegration samt i viss
            mån skydd av nationella intressen samt att handelsrelationer med
            tredje land inte får försämras.
          </p>
          <p xml:id="i-VvDkqTaA7HPFUdkapjJme7">
            Gällande utfallet i de olika sektorerna vill vi poängtera att
            redan framtagna prognoser är just generella uppskattningar. Rapporter
            som visar vilka sektorer eller olika regioner som gynnas av handelsavtalet
            är osäkra. Även om vår generella uppfattning av avtalet i sin
            helhet är positiv gällande industrins exportmöjligheter så vill
            vi dock uppmärksamma vissa klausuler i avtalet.
          </p>
          <p xml:id="i-8PhUAWpd5Ddm5NDVY843mq">
            Vi anser att tvistelösningsklausulen (ISDS) ska tas i största
            beaktning gällande hur denna kommer att utformas i det slutgiltiga
            avtalet. Vi vill vidare se att det blir fråga om en lista, där
            de delar som ska vara föremål för ett handelsavtal tas upp och
            inte som idag en lista, där endast de delar som inte kommer vara
            föremål för avtalet tas upp.
          </p>
          <p xml:id="i-55EfdFVJq5xRApwMvdiccU">
            Sammanfattningsvis välkomnar vi ett frihandelsavtal med USA,
            men anser att ett sådant avtal inte får utmynna i en situation
            där företag generellt ska kunna stämma stater med stöd av avtalet,
            där den svenska modellen skadas eller i en situation där avtalet
            i övrigt leder till en underminering av den svenska autonomiteten.
          </p>
          <p xml:id="i-FtgemDATAC8pcMbSc48pjX">
            Även om vi nu ser stora utmaningar med att få till stånd ett
            avtal inom snar framtid då förhandlingarna inte har resulterat
            i några färdiga förslag är avsikten att noggrant följa de kommande
            förhandlingarna gällande TTIP-avtalet. Även uppföljning gällande
            CETA-avtalet är viktigt att följa upp då vi i hög grad har den
            svenska industrins bästa för ögonen samtidigt som vi står upp
            för svenskt lantbruk.
          </p>
          <head xml:id="i-P8EnQWuMVExtJSmjyCHaA6" type="h1">
            Brexit
          </head>
          <p xml:id="i-VRUQn5eUtddW7pAufjABgp">
            I juni 2016 förändrades synsättet på det europeiska samarbetet
            i sin helhet då Storbritannien med klar demokratisk majoritet
            röstade för ett utträde ur EU. Storbritanniens utträde ur EU kommer
            att få mer långtgående effekter för unionens medlemsstater än
            man hittills velat diskutera. Frågan kommer inte bara gälla ekonomi,
            den fria rörligheten och handel utan den kommer också handla om
            folkrättsliga relationer med andra stater utanför dagens samarbete.
          </p>
          <p xml:id="i-MZ3kgzixCXs7yUvSaDeTPG">
            Sverige och Storbritannien har många gemensamma drag, såsom den
            industriella utvecklingen och den privata sektorn, och därmed
            har samarbetet och de nära företagsrelationerna varit goda. Vår
            strävan är att fortsätta på den linjen.
          </p>
          <p xml:id="i-KEvHcjTx4sEC6rGubnu7jL">
            Vi blir dock oroade över tidigare uttalanden på regeringsnivå
            gällande framtida krav på Storbritannien för att de ska få tillgång
            till den inre marknaden. Vi är fullt på det klara med att EU:s
            institutioner och dess förespråkare i medlemsstaterna inte vill
            ge Storbritannien något bra avtal till den inre marknaden, eller
            för den delen skynda på processen. Vi är medvetna om att ett snabbt
            utträde för Storbritannien kan resultera i att likvärdiga länder
            som Sverige även väljer att rösta om utträde ur EU och det är
            något som unionens förespråkare vill förhindra genom långa och
            utdragna processer. Men vi anser inte att det är vare sig EU eller
            de nationella EU-förespråkarnas roll att ställa krav på Storbritannien.
          </p>
          <p xml:id="i-JJnxwkBUJczRTmN2LtonUm">
            Istället respekterar vi Storbritanniens suveräna beslut att gå
            ur EU och betonar vikten av att förhandlingarna gällande framtida
            handelsavtal med EU sker skyndsamt. Det är dock viktigt, inte
            bara för den svenska industrin, utan även för hela den europeiska
            handeln i sin helhet att arbeta fram underlag till ett kommande
            handelsavtal så fort som möjligt. Detta skulle ge mer trovärdighet
            för EU men framför allt underlätta för investeringar både i Sverige
            och Storbritannien då det ger en möjlighet för företagen att planera
            sin kommande verksamhet. Vår uppfattning är att Sverige ska vara
            en drivande kraft inom EU för att ett nytt handelsavtal mellan
            EU och Storbritannien kommer till stånd.
          </p>
          <p xml:id="i-J8uzwfELfGsV8GhSMjwYDi">
            Alldeles oavsett framtida relationer mellan EU och Storbritannien
            kvarstår det faktum att Storbritannien idag är en av Sveriges
            mest betydande handelspartners, både gällande export och import.
          </p>
          <p xml:id="i-X2qFp72rP5BG6eMppxg6f4">
            Sverige exporterar mestadels verkstads-, trä- och petroleumprodukter,
            men även andra varor som t.ex. mode är en del av den totala exporten.
            Sveriges basindustri, men även den svenska ekonomiska sektorn
            är väl förankrad gentemot Storbritannien. Utöver detta är brittiska
            företag några av de största direktinvesterarna i Sverige. Även
            om ett framtida handelsavtal mellan EU och Storbritannien uteblir
            föreligger onekligen behovet av goda relationer mellan våra länder.
            Vi vill därför vara tydliga med behovet av en välfungerande handelsrelation
            till Storbritannien inom överskådlig framtid, oaktat övriga faktorer.
          </p>
          <head xml:id="i-EFuyH35LkkpmbXCjgKMFyJ" type="h1">
            Harmonisera terminalavgifterna i den globala poststrategin
          </head>
          <p xml:id="i-E3acssdiXTeRVya8ed8fL4">
            Flertalet utvecklingsländer har haft särskilt förmånliga postregler
            som sträcker sig ända tillbaka till 1800-talet. Dessa dåtida förmånliga
            regler har i vissa fall genererat nutida handelsfördelar, exempelvis
            för bl.a. Kina Post och kinesiska e-handelsföretag.
          </p>
          <p xml:id="i-5Ns4WXn8A5ybZFD9kCdVap">
            Dessa ekonomiska lättnader för Kina Post påverkar särskilt den
            globala e-handeln och betyder förenklat att vissa bl.a. europeiska
            mottagarländers postsystem subventionerar utgående försändelser
            ifrån Kina Post. Vår syn är att detta på senare tid har missgynnat
            de nordiska länderna och dess e-handelsföretag.
          </p>
          <p xml:id="i-Ve5j6X1oxDdeirDg2t8UoT">
            I september 2016 togs en ny global poststrategi fram i Turkiet,
            den s.k. Istanbul World Postal Strategy. Frågor som behandlades
            på konferensen var bl.a. dessa ekonomiska lättnader och bl.a.
            terminal dues (terminalavgifter) för olika utvecklingsländer.
            Dock är den nya strategin oerhört komplex och vissa länder kommer
            även fortsättningsvis att ha delvis subventionerade postförsändelser
            som finansieras av bl.a. europeiska e-handlare och portobetalare,
            vilket i sin tur ger en snedvriden konkurrens som missgynnar inte
            minst svenska företag.
          </p>
          <p xml:id="i-CaJhnxYqb8mYXfXVoUjPoQ">
            Vi menar att den internationella e-handeln och dess globala postförsändelser
            måste ha likvärdiga villkor som målsättning för att sund konkurrens
            ska råda och anser därför att regeringen ytterligare ska verka
            för att harmonisera terminalavgifterna i den globala poststrategin.
          </p>
        </div>
        <div xml:id="i-2fDwqLSRHRTDrd7tPYmecX" type="signatureBlock">
          <list xml:id="i-fJ8aZBZ3H2FuVXqTbwvvy">
            <item xml:id="i-S6DaRSYU3ExnftujLrJMiS" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-KvD54GAeDFYBkBecve6VnA" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-W6rb4v9mAUZsaxLcfAZxqX" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-BSX77prLWHtyamRfcYzJGx" who="i-Cbfe9kLftFCPyoPQ2gDG1P" type="signature">
              Charlotte Quensel (SD)
            </item>
            <item xml:id="i-BmQcTkWTnYhNW9YfjLLqem" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
