<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_247/mot_198788_n_247-001.pdf"/>
      <div type="motHeader" xml:id="i-JUSo5YCqu5QYdCGHd41pK6">
        <div type="motTitle" xml:id="i-8Us4SZuM9myPzeDHd12MhE"/>
        <div type="motSubmissionInfo" xml:id="i-NkU78dChdnUu1S3iNUGmEQ"/>
      </div>
      <div type="motBody" xml:id="i-MYGUHxR3kG9vfCunRR749w">
        <div xml:id="i-PPQg8Ye6UXQSJP8ASrbXD8">
          <p xml:id="i-Y7T7z1UV5C5LkxZafVr16i">
            Motion till riksdagen 1987/88:N247
          </p>
          <p xml:id="i-ZuUZbwWZq81iUU66c78Yx">
            av Ivar Franzén m. fl. (c) om åtgärder för tekoindustrin
          </p>
          <p xml:id="i-J8hqx1nYGteBxPatYs3vpA">
            Den svenska tekoindustrin har under en lång tid brottats med
            betydande svårigheter. Redan på 1950-talet påbörjades en nedläggning
            av tekoföretag, vilket fortsatte i ökad takt under 1960-talet.
            Under 1970-talets andra hälft drabbades näringslivet och i all
            synnerhet tekoindustrin, som är en arbetskraftsintensiv bransch,
            av ytterst kraftiga stegringar av främst arbetskraftskostnaderna.
            Detta försämrade drastiskt tekoinudstrins konkurrenskraft. Samtidigt
            ökade importen från lågprislän- der i snabb takt. Detta ledde
            till att ett stort antal produktionsenheter fick läggas ner, och
            att många tekoföretag gick i konkurs samt att tusentals tekoanställda
            förlorade sina arbeten och blev friställda. Regeringsskiftet 1976
            innebar emellertid att omfattande åtgärder i syfte att stödja
            tekoindustrin sattes in och under de två sista åren under 1970-talet
            stabliserades förhållandena inom tekobranschen. De devalveringar
            som genomfördes 1981 och 1982 stärkte tekoindustrins konkurrensmöjligheter
            på såväl exportmarknaden som den inhemska marknaden. Kostnadsutveckling-
            en under de senaste åren har dock medfört att de fördelar som
            devalveringar- na innebar nu försvunnit. Kostnadsläget för den
            svenska tekoindustrin har återigen försämrats i förhållande till
            omvärlden. Utvecklingen under den senaste tioårsperioden har emellertid
            också inneburit att tekoindustrin genomgått en strukturell omvandling,
            som lett till att flera företag har utvecklat en framgångsrik
            produktionsinriktning. Tekoindustrin har en betydande roll för
            sysselsättningen i framför allt vissa regioner och orter. Det
            finns för närvarande ca 650 företag inom tekoindu- strin, spridda
            i drygt 150 av landets 284 kommuner. Dessa företag omsätter drygt
            10 miljarder kronor och sysselsätter ca 31 000 hel- och deltidsanställda
            personer. Den svenska tekoindustrin svarar för drygt 2 procent
            av den totala industriproduktionen. Tekovaror exporteras för ca
            6 miljarder kronor och tekoexporten svarar för ca 2 procent av
            den totala svenska exporten. Strukturomvandlingen har dock inneburit
            att den totala produktionskapa- citeten minskat. Samtidigt har
            emellertid många tekoföretag lyckats finna utvecklingsbara produktionsområden
            och därmed kunnat konsolidera sin ställning. Tekobranschen har
            nu en stabilare struktur än tidigare men det kan konstateras att
            branschen har — och har haft en lång rad av år — en genomsnittligt
            svagare lönsamhet än övriga industribranscher i landet. Detta
          </p>
          <p xml:id="i-MNBo4LwaZVGVKp3b6Pn8rf">
            21
          </p>
          <pb facs="riksdagen-motions-pdf/data/198788/mot_198788_n_247/mot_198788_n_247-002.pdf"/>
          <p xml:id="i-Wq8X9V4sPZiY4kGoxrwnMp">
            har fått till följd att det i dag i många fall saknas riskkapital
            för offensiva investeringar inom tekoindustrin. För att möta en
            sådan situation krävs nytt riskkapital för offensiva insatser
            från såväl statsmakternas som industrins sida. Progressiva satsningar
            från enskilda tekoföretag visar också att det finns förutsättningar
            att inte bara bevara den svenska tekoindustrin utan att också
            skapa möjligheter för den att ytterligare utvecklas. Detta förutsätter
            enligt vår mening en politik, som genom generella åtgärder medför
            att kostnadsläget för industrin trappas ner så att konkurrenskraften
            ökar. Från centerpartiets sida har vi mot denna bakgrund i motioner
            i riksdagen (mot. 1985/86:N313, mot. 1986/87:N413, mot. 1987/88:N13)
            föreslagit att huvuddelen av de ekonomiska resurser som nu utgår
            i form av äldrestöd och selektivt riktat branschstöd sammanförs
            till en ny typ av generellt och konkurrensneutralt stöd för tekoindustrins
            utveckling och anpassning, s.k. utvecklingslån. Regeringen och
            riksdagens majoritet har emellertid inte biträtt våra förslag
            om ett mer framtidsinriktat och offensivt tekostöd utan hållit
            fast vid nuvarande stödformer. (Se t.ex. NU 1987/88:12.) Majoritetens
            syn på tekonäringen är ett exempel på den konservativa och traditionsbundna
            syn, bl. a. manifesterad i en rädsla för konstruktiva reformer,
            som präglar dagens socialdemokrati på en mängd områden. Från centerpartiets
            sida kvarstår vi vid uppfattningen att de förändringar som tekobranschen
            genomgått ställer krav på en förnyelse av insatserna. Äldrestödet
            har varit ett verksamt och konkurrensneutralt sätt att främja
            svensk tekoindustri. Strukturomvandlingen inom tekobranschen har
            emel- lertid medfört att åldersstrukturen för de anställda inom
            näringen är på väg att förändras och en föryngring har skett,
            framför allt inom vissa delar av branschen. Det är väsentligt
            för tekoindustrins framtida konkurrenskraft att denna förnyelse
            fortsätter och att fler, framför allt ungdomar, upplever det som
            attraktivt och positivt att ta anställning inom teko. Därför bör
            det statliga stöd som utgår till tekonäringen enligt vår mening
            vara dels generellt och konkurrensneutralt, dels ett stöd för
            att stimulera till utveckling och industriell förnyelse. Huvuddelen
            av de ekonomiska resurser som nu utgår i form av äldrestöd och
            selektivt riktat branschstöd bör sammanföras till en ny typ av
            generella och konkurrensneutrala åtgärder för tekoindustrins utveck-
            ling och anpassning. Utifrån dessa utgångspunkter kan den framtida
            inriktningen av tekostödet skisseras. Särskilda medel för individuellt
            och kollektivt exportstöd, mässvis- ningar, moderådet m. m. bör
            bibehållas via statens industriverk. Totalt bör 35 miljoner kronor
            per budgetår avsättas för detta ändamål under en treårsperiod.
            Återstående medel bör sammanföras till ett enhetligt system med
            s.k. utvecklingslån. Lånet skall utgå med ett visst antal kronor
            per produktionstimme (4:50 kr.). Alla företag med inhemsk produktion
            skall kunna erhålla detta lån och utnyttja det för investeringar,
            i marknadsföring, produktutveckling, teknik och utbildning. Det
            är bl. a. till dessa områden som resurserna skall kunna styras.
            Det är nödvändigt att företagens och samhällets insatser samordnas.
            Genom ett styrt urval av låne- och avskrivningsberättigade åtgärder,
            kan
          </p>
          <p xml:id="i-WjXT5sEeWkmeKiTDBApF79">
            Mot. 1987/88 N247
          </p>
          <p xml:id="i-48kmvmdrQrn5k6dEgvntqa">
            22
          </p>
          <pb facs="riksdagen-motions-pdf/data/198788/mot_198788_n_247/mot_198788_n_247-003.pdf"/>
          <p xml:id="i-TyDoUpKDnHG5m22Hxki5Qp">
            lånet på företagsnivå riktas mot de åtgärder som bäst gynnar
            branschens långsiktigt uthålliga lönsamhet. Investeringarna bör
            kunna vara i form av hårdvara, konsultinsats eller anställning
            av expertkunskap. Lånen skall kunna beviljas årsvis och vara ränte-
            och amorteringsfria. Uppburet lån som inte används för avskrivningsberättigade
            investeringar skall återbetalas. Beslutet om utvecklingslån bör
            omfatta en treårsperiod. Enligt vår mening bör vidare möjligheter
            till en avskrivning med 100 96 ges för lån upp till 100 000 kr.,
            vilket gynnar de mindre företagen. För lån därutöver får avskrivning
            med 100 96 endast medges om berört företag utfört godkända investeringar
            motsvarande minst dubbla lånebeloppet. Administration av utvecklingslånen
            bör handhas av SIND. Låneadmini- strationen måste vara snabb,
            enkel och effektiv. Genom att företagsledning och de anställdas
            fackliga organisationer själva får prioritera den bästa användningen
            av pengarna, skapar man ett ökat ansvarstagande i företagen. Kunskaper
            om vilka investeringar som behövs på det enskilda företaget finns
            enligt vår mening i första hand lokalt ute på företagen. Vårt
            förslag till utformning av utvecklingslånen innebär att krav ställs
            på en företagsbaserad delfinansiering. Detta medför samtidigt
            att utvecklingslå- nen inte kan anses vara ett generellt driftsstöd
            och de farhågor som framförts för att omvandlingen av stödformerna
            till tekoindustrin internationellt skulle uppfattas som en ovänlig
            handling därmed bortfalla. Sammanfattningsvis kan konstateras
            att tekoindustrin har en sämre lönsamhet än övriga industribranscher
            i landet. Utvecklingslånen med ovan redovisade utformning skulle
            enligt vår mening kunna bli en för tekoindu- strin offensiv industripolitisk
            åtgärd och en stimulans till framtidsinriktade investeringar.
            Utvecklingslånen skulle därmed bidra till det riskkapital tekoindustrin
            behöver för att få en bättre konkurrenskraft, och på sikt förutsättningar
            att öka marknadsandelarna. Det är beklagligt att regeringen hittills
            valt att avstå från att lägga förslag om ett mer offensivt och
            framtidsinriktat stöd till tekonäringen i enlighet med de förslag
            som tidigare lagts från centerpartiet. Vi anser att de nuvarande
            stödformerna till tekostödet skall omvandlas till s. k. utvecklingslån
            — exkl. de medel som bör bibehållas av statens industriverk för
            vissa speciella ändamål. Kostnaden för budgetåret 1988/89 kan
            beräknas uppgå till totalt 170 milj. kr., vilket är en förstärkning
            av tekostödet med 29 milj. kr. jämfört med regeringens förslag.
            Av de totala insatserna disponeras 35 milj. kr. av statens industriverk
            för fördelning till vissa ändamål. Återstående medel sammanförs
            till ett enhetligt system med utvecklingslån.
          </p>
          <p xml:id="i-62L35hniYGv6weCTdAJFR5">
            Hemställan
          </p>
          <p xml:id="i-36KmJnsK87Jeireg5Q2WZ4">
            Med hänvisning till vad som anförts hemställs 1. att riksdagen
            med avslag på berörda delar av proposition 1987/88:100 bil. 14
            beslutar att införa utvecklingslån för utveckling och ökad konkurrenskraft
            inom tekoindustrin fr. o. m. budgetåret 1988/ 89,
          </p>
          <p xml:id="i-7eLs22nVbX2byiMPBhjgVj">
            Mot. 1987/88 .N247
          </p>
          <pb facs="riksdagen-motions-pdf/data/198788/mot_198788_n_247/mot_198788_n_247-004.pdf"/>
          <p xml:id="i-Cfqf65sW6NgYDRRgydUC8m">
            2. att riksdagen hos regeringen begär att reglerna för utvecklingslån
            Mot. 1987/88 för tekoindustrin utformas i enlighet med de riktlinjer
            som angivits i - N247 motionen, 3. att riksdagen anvisar 135 milj.
            kr. till utvecklingslån, 4. att riksdagen för industripolitiska
            åtgärder för tekoindustrin anvisar 35 milj. kr. i enlighet med
            vad som anförts i motionen.
          </p>
          <p xml:id="i-A9nZjFG528ogsauousuMjc">
            Stockholm den 20 januari 1988
          </p>
          <p xml:id="i-JXU1ThC8M7fikpGjDBqbZf">
            Ivar Franzén (c)
          </p>
          <p xml:id="i-5dbYQaTugtfWkBZ7ETGqbg">
            Per-Ola Eriksson (c) Börje Hörnlund (c) Rosa Östh (c) Jan Hyttring
            (c) Elving Andersson (c) Lennart Brunander (c) Kersti Johansson
            (c) Görel Thurdin (c) Ingvar Karlsson (c) i Bengtsfors
          </p>
          <p xml:id="i-CvBfWvXko7dwyA2t9cqvsj">
            24
          </p>
        </div>
      </div>
    </body>
  </text>
</TEI>
