<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00178">
  <teiHeader>
    <fileDesc>
      <titleStmt>
        <title>Polisutbildning och polisforskning</title>
        <author corresp="i-L3t2URPAv9iLWgdCvbz7Uv">av Ilona Szatmari Waldau m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:178 av Ilona Szatmari Waldau m.fl. (V)</title>
          <idno type="rdwebb">H802178</idno>
          <rs type="number">178</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802178/text</ref>
          <ref type="dokument_url_html">http://data.riksdagen.se/dokument/H802178</ref>
          <ref type="dokumentstatus_url_xml">http://data.riksdagen.se/dokumentstatus/H802178</ref>
          <ref type="docx">http://data.riksdagen.se/fil/C8FDFB36-0222-4E0A-9D6B-CCF4DBC5011B</ref>
          <ref type="pdf">http://data.riksdagen.se/fil/5BBE58F5-E569-4A97-8325-A01F45BBC21E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LpNBFmnPhLCjRY1QvV6Th9" type="signed"/>
        <correspContext corresp="i-LpNBFmnPhLCjRY1QvV6Th9">
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-S7s5Qo8Nh8RFY1kqP7oJib" type="submitted">
          <date when="2020-09-18"/>
          <time when="08:48:46"/>
        </correspAction>
        <correspAction xml:id="i-HZjSXGgnQYGX2Wm3bHNscX" type="reviewed">
          <date when="2020-09-18"/>
          <time when="11:00:52"/>
        </correspAction>
        <correspAction xml:id="i-LfHfATggGAJ1VpvWdUh3Hy" type="referred">
          <date when="2020-10-14"/>
        </correspAction>
        <correspAction xml:id="i-CkJRQ7RsNRTE1pU9AZ49cy" type="assigned">
          <date when="2021-06-17"/>
          <time when="16:14:14"/>
        </correspAction>
        <correspContext corresp="i-CkJRQ7RsNRTE1pU9AZ49cy">
          <ref type="assignedTo">Justitieutskottet</ref>
        </correspContext>
        <correspAction xml:id="i-74SQMB98ZzxZxYneJqmTp2" type="behandlas_i"/>
        <correspContext corresp="i-74SQMB98ZzxZxYneJqmTp2">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-27TbEX26MDFKLdQLbyPSDW" type="behandlas_i"/>
        <correspContext corresp="i-27TbEX26MDFKLdQLbyPSDW">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BwJW7g8R7cqyUeBdwHQzVD" type="motHeader">
        <div xml:id="i-BHSjizF4ccPyJ1B1dSwAw9" type="motTitle">
          Motion till riksdagen 2020/21:178 av Ilona Szatmari Waldau m.fl.
          (V) Polisutbildning och polisforskning
        </div>
      </div>
      <div xml:id="i-JmR7KR341koU2whGdbaL9W" type="motBody">
        <div xml:id="i-BffUioDxUdduJD984kvNFG" type="motProposal" subtype="förslag">
          <head xml:id="i-4Uy1a72gK5LSzqXkhBLtHF">
            Förslag till riksdagsbeslut
          </head>
          <list xml:id="i-8fhERA47XS3w9X3VW9jDia" style="ol">
            <item xml:id="i-WmtBvScqCdiTbyDdXZBaTR">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              som innebär att polisutbildningen blir en högskoleutbildning och
              tillkännager detta för regeringen.
            </item>
            <item xml:id="i-LCxoRdP92wekEgDxdrGEby">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheterna
              att skapa fler ingångar till polisutbildningen och tillkännager
              detta för regeringen.
            </item>
            <item xml:id="i-PYX7mFN8SVRngVznDuTqPG">
              Riksdagen ställer sig bakom det som anförs i motionen om att
              regeringen bör ge rekryterande myndighet i uppdrag att utvärdera
              psykologintervjuerna och antalet orter för prövningarna och tillkännager
              detta för regeringen.
            </item>
            <item xml:id="i-EcFxxgapmewbyyaxMnQzWZ">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheterna
              att inrätta ett institut för polisvetenskaplig forskning och tillkännager
              detta för regeringen.
            </item>
          </list>
        </div>
        <div xml:id="i-6sEChESPFN1bmpDMYEaonA" type="motContent">
          <head xml:id="i-cT3jit76RrKW4mNZnD3LJ" type="h1">
            Polisutbildning och polisforskning
          </head>
          <p xml:id="i-RJGjVrgux8jN6DE8gkjGpV">
            Vänsterpartiet har länge arbetat för att polisutbildningen ska
            bli en högskoleutbildning med yrkesexamen. Det är viktigt att
            specialistkompetens inte bara inhämtas utifrån utan att även kompetensen
            inom poliskåren höjs. Forskning och samverkan med andra utbildningsområden
            i kombination med en stark koppling till den polisiära verksam­heten
            krävs för att bl.a. utveckla mer effektiva arbetsmetoder som är
            anpassade till dagens krav på polisen. I den här motionen presenterar
            vi ett antal förslag på åtgärder som syftar till att skapa förutsättningar
            för en bättre utbildning och möjlighet till vidareutbildning och
            forskning.
          </p>
          <p xml:id="i-HGf6cR2hqBDqRzWpbhHHee">
            Polisutbildningsutredningen har i sitt betänkande Polis i framtiden
            – polisutbild­ningen som högskoleutbildning (SOU 2016:39) bl.a.
            föreslagit att den nuvarande polisutbildningen ska omformas till
            en treårig högskoleutbildning. Till skillnad från vad majoriteten
            i justitieutskottet ansett vid tidigare behandling av våra motionsförslag
            ser vi inte att polisutbildningens praktiska inslag skulle hotas
            av att utbildningen blir en högskoleutbildning (bet. 2018/19:JuU10
            s. 63). Vår avsikt är inte att minska de praktiska momenten eftersom
            dessa är nödvändiga i polisens vardagliga arbete. Tvärtom tror
            vi på att förena teori med praktik. Socionomprogrammet, som innehåller
            praktiska moment och leder till en akademisk examen, kan tas som
            jämförelse. Fler karriärvägar inom Polismyndigheten öppnas upp
            för de studerande om utbildningen leder till en akademisk examen.
            Vidare stärks möjligheterna att forska efter avslutade studier.
            Fler karriärvägar och möjligheten till forskning kan också innebära
            att fler söker till polisutbildningen. Under perioden 2015–2019
            lämnade fler än 2 100 poliser yrket utan att gå i pension. Skälen
            för att lämna anställningen som polis är ofta relaterade till
            arbetsmiljö och möjligheterna till karriär- och löneutveckling.
            Att arbeta i yttre tjänst är slitsamt både p.g.a. skiftarbete
            och utmanande arbetsuppgifter. Personalomsättningen inom Polis­myndigheten
            är en bekymmersam utveckling som måste brytas. För oss är det
            viktigt att det finns tillräckligt många poliser och att de poliser
            som är verksamma har en bra arbetsmiljö, att kompetensförsörjningen
            och fortbildningsnivån är god och att nya arbetsmetoder för ett
            mer effektivt arbete utvecklas.
          </p>
          <p xml:id="i-KgSWmkbCV5t3qnA5835dtG">
            Även Jerzy Sarnecki, professor i kriminologi, anser i rapporten
            Polisens prestationer – en ESO-rapport om resultatstyrning och
            effektivitet (rapport till Expertgruppen för studier i offentlig
            ekonomi, 2010:3) att en högskoleutbildning för poliser bl.a. skulle
            underlätta den polisiära verksamhetens forskningsanknytning. Poliser
            som utbildas på en högskola med forskningsanknytning torde också,
            senare i arbetslivet, i större ut­sträckning kunna tillägna sig
            forskningsresultat och därmed kunna använda dessa för att utveckla
            sitt arbete.
          </p>
          <p xml:id="i-Ug8SNXZwyWPnbXBDarZsp4">
            Redan i dag utfärdar flera av högskolorna högskolepoäng för utbildningen
            eller har beslutat att göra det genom att införa polisiärt arbete
            som högskoleämne. Polisstuden­terna kan med dessa poäng som grund
            studera vidare mot en högskoleexamen i polisiärt arbete. Själva
            polisutbildningen är dock en uppdragsutbildning som i sig inte
            genererar högskolepoäng. Formen uppdragsutbildning innebär också
            att polisutbildningen blir ett spår vid sidan om den vanliga högskolan
            där högskolorna på olika sätt arbetar med att integrera utbildningen.
          </p>
          <p xml:id="i-9zyd1DYBX4zZKCiPBXsDDT">
            Polisförbundet har gjort en undersökning bland unga vuxna som
            visar att en stor grupp som skulle kunna tänka sig att bli poliser
            väljer bort polisutbildningen eftersom den inte ger en akademisk
            examen.
          </p>
          <p xml:id="i-YA4EypLxpnzv2hShfPvPaf">
            Det finns många skäl för regeringen att presentera en proposition
            utifrån Polisutbild­ningsutredningens betänkande. Regeringen bör
            snarast återkomma till riksdagen med ett förslag som innebär att
            polisutbildningen blir en högskoleutbildning. Detta bör riks­dagen
            ställa sig bakom och ge regeringen till känna.
          </p>
          <head xml:id="i-TqBYXJp8rjnnz4ZBEFnYox" type="h1">
            Antagningen till polisutbildningen
          </head>
          <p xml:id="i-GUe1b9zatKid5mKwq5dwG7">
            Det finns i dag svårigheter att få behöriga personer att gå vidare
            och ansöka till polis­utbildningen. Många av de sökande underkänns
            också under processen. Av de 17 498 som ansökte inför vt 2020
            var det enbart 651 personer som antogs till polis­utbildningens
            1 020 platser med start i januari 2020. De flesta föll ifrån för
            att de inte kallades till eller inte dök upp på prövning. Över
            hälften av dem som klarade alla övriga tester föll ifrån på psykologintervjun.
            Någon utvärdering av om intervjuerna träffar rätt har inte gjorts.
          </p>
          <p xml:id="i-LA7YPuHNFvSrnTXWb6CXE7">
            Polismyndigheten arbetar aktivt för att få fler personer att
            antas till utbildningen. Bland annat har man förändrat antagningsprocessen
            och kortat tiden för antagnings­besked.
          </p>
          <p xml:id="i-JQ13ddpNczZaX5z45cNqiK">
            Vänsterpartiet vill se fler åtgärder för att få fler personer
            som både är lämpliga och klarar testerna att söka sig till polisutbildningen.
            Men att sänka kraven för att komma in på utbildningen är inte
            ett alternativ. Lämpligare är däremot att skapa fler ingångar
            till utbildningen. Alla som utbildas måste inte bli patrullerande
            poliser utan skulle i stället kunna utbilda sig t.ex. till it-utredare
            eller barnförhörare. Polisyrket är brett och då bör också ingångarna
            till utbildningen vara det. Även här kan socionomprogrammet där
            det finns olika inriktningar fungera som exempel. Regeringen bör
            därför tillsätta en utredning i syfte att se över möjligheterna
            att skapa fler ingångar till polisutbildningen. Detta bör riksdagen
            ställa sig bakom och ge regeringen till känna.
          </p>
          <p xml:id="i-8foC7e2UKN2hGzZbvfVj5v">
            Testerna görs i dag på två orter, Malmö och Stockholm. Ytterligare
            orter behövs för att underlätta för sökande. Psykologintervjun
            behöver utvärderas och granskas för att säkerställa att den släpper
            igenom rätt personer utan att stoppa dem som skulle kunna bli
            bra poliser. Regeringen bör därför ge rekryterande myndighet i
            uppdrag att utvärdera psykologintervjuerna och antalet orter för
            prövningarna. Detta bör riksdagen ställa sig bakom och ge regeringen
            till känna.
          </p>
          <p xml:id="i-3G2mpKWYTkFE6zCAQG4T5o">
            Redan i dag pågår ett samarbete mellan Polismyndigheten och universitet
            och högskolor. Linnéuniversitetet och Umeå universitet är de universitet
            som har kommit längst i utvecklingen av polisvetenskapen, men
            övriga högskolor är på god väg. Vid Linnéuniversitetet finns redan
            ett forskningscenter. Flera olika universitet och högskolor är
            i olika processer när det gäller ansökan om att få meddela kandidatexamen
            osv. Vid polisprogrammet i Umeå bedrivs undervisning med inriktning
            idrott och hälsa, Polis­högskolan i Malmö har inriktning mot genusvetenskap,
            Borås högskola mot sjukvård och Södertörn mot socialt arbete.
            Vänsterpartiet delar uppfattningen som framförts av vissa högskolor
            att det borde bli möjligt att erbjuda en masterutbildning i polisveten­skap.
            Studenten skulle då läsa under tre år och sedan skriva en kandidatuppsats
            och sedan studera ytterligare två år och avsluta med en masteruppsats.
            En masterutbildning skulle underlätta uppbyggnaden av en forskarmiljö
            i ämnet polisvetenskap.
          </p>
          <head xml:id="i-Ccs6N7uLwJYNvcXiWZNj6g" type="h1">
            Polisrelaterad forskning
          </head>
          <p xml:id="i-5wVWXVt9RubaNW59obWmD2">
            Många som ägnar sig åt polisrelaterad forskning i dag är kriminologer,
            psykologer och sociologer. Vänsterpartiet anser att det måste
            bli möjligt även för poliser att forska på yrkets metoder och
            arbetssätt i syfte att stödja utvecklingen av polisens resultat.
            Ämnet polisvetenskap bör bli den akademiska grund som polisutbildningen
            vilar på. Polis­vetenskapen ska vara ett eget forskningsämne inom
            vilket poliser kan doktorera och forska. Om polisutbildningen
            blir en del av den reguljära högskolevärlden innebär det också
            att forskning och samverkan med andra utbildningsområden kan utvecklas.
            Vi vill även se över möjligheterna att inrätta ett institut för
            polisvetenskaplig forskning. Även Jerzy Sarnecki föreslår i sin
            rapport att polisen i betydligt större utsträckning än i dag ska
            bygga sin verksamhet på vetenskap och beprövad erfarenhet. Bland
            annat bör polisen skaffa sig bättre kunskap om internationell
            kriminologisk forskning, inte minst forskningen om effektiva polismetoder.
            Regeringen bör därför tillsätta en utredning i syfte att se över
            möjligheterna att inrätta ett institut för polisvetenskaplig forskning.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-E5pv1dcqLGzLnXxvRu5DjX" type="signatureBlock">
          <list xml:id="i-DL14u9ad8jWT3gdEcPFM1N">
            <item xml:id="i-W8mBNvMGNSBW5iASh4rqgD" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-9ekMVvqyzCSPebdWAh7wYg" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-D67Qy4zv9R9C8pz5K1Mk9x" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-Pz7qgscPSn1tGfmerZRyNw" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-VAraLrCf4eji8m1jsxu4BG" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-NuHNSvjFRCuFY6RiXGNF5q" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-QAMeosgHU9QEFAbWHZYpMd" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
