<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00891">
  <teiHeader>
    <fileDesc>
      <titleStmt>
        <title>Den offentliga sektorns roll för sysselsättningen</title>
        <author>Egon Jacobsson och Bengt Silfverstrand</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den offentliga sektorns roll för sysselsättningen</title>
          <idno type="rdwebb">G502891</idno>
          <rs type="number">891</rs>
          <ref type="dokument_url_text">http://data.riksdagen.se/dokument/G502891/text</ref>
          <ref type="dokument_url_html">http://data.riksdagen.se/dokument/G502891</ref>
          <ref type="dokumentstatus_url_xml">http://data.riksdagen.se/dokumentstatus/G502891</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9P9pMwjrnX38LhidwctarW</idno>
            <name>EGON JACOBSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DebepH7wD1DH3sePqCzpZ9" type="signed"/>
        <correspContext corresp="i-DebepH7wD1DH3sePqCzpZ9">
          <note type="signatory" corresp="i-9P9pMwjrnX38LhidwctarW"/>
          <note type="signatory" corresp="i-DZnrxW2kSEVtagNyHZpyyH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__891/mot_198182__891-001.pdf"/>
      <fw xml:id="i-CQjRF3gGpoG7zaNq2eZqRD">
        Motion 1981/82:891
      </fw>
      <div xml:id="i-FE1yWFFMqX4zkx3nyq9LmN" type="motHeader">
        <div xml:id="i-UwyF64VnRBBiTabuHcaxBS" type="motTitle"/>
        <div xml:id="i-SDxtazrty4Zy4zZkw7dwQa" type="motSubmissionInfo"/>
      </div>
      <div xml:id="i-DdSiBh8yHGUj737Ae9reCs" type="motBody">
        <div xml:id="i-EebwfWJhZuo6So7Rgs8RRv">
          <p xml:id="i-NdJnWNnu8oeA1yccijYzX3">
            Egon Jacobsson och Bengt Silfverstrand Den offentliga sektorns
            roll för sysselsättningen
          </p>
          <p xml:id="i-XUftT9LxwmgU3R9kXmWxQ9">
            Sysselsättningsutredningen slog i sitt slutbetänkande 1979 fast
            att en av förutsättningarna för att nå målet ”Arbete åt alla”
            var att utnyttja sysselsättningsmöjligheterna inom den offentliga
            sektorn. De borgerliga regeringarna har konsekvent attackerat
            och av ideologiska skäl börjat skära ner den offentliga sektorn
            och därmed medvetet avstått sysselsättningsmöjligheter för arbetslösa
            människor. Den offentliga sektorn skall till varje pris begränsas
            enligt de tre borgerliga partiernas uppfattning. Att denna politik
            får drastiska följder för enskilda människor, som ej får arbete,
            den service som den offentliga sektorn står för och att det drabbar
            vår tillverkningsindustri, byggnads- och anläggningssek- tor samt
            vår ekonomi utgör inget hinder för de borgerliga regeringarnas
            tillämpning. Från det socialdemokratiska partiet har vi utan gehör
            från de borgerliga regeringarna hävdat att den offentliga sektorn
            måste ha en framskjuten plats för att ”Arbete åt alla” skall kunna
            uppnås, men också för att vi på ett bättre sätt skall hushålla
            med våra samhällsekonomiska resurser. Likaså har de stora fackliga
            organisationerna LO, TCO och SACO/SR hävdat kravet på en mera
            seriös syn på den offentliga sektorn som välfärds- och sysselsättningsskapande
            faktor i vårt land. Svenska kommunalarbetareförbundet, Svenska
            kommunaltjänstemanna- förbundet — TCO-S och Statsanställdas förbund
            har i en skrift kallad Helhetssyn på samhällsekonomin: en rapport
            om den offentliga sektorn under 1980-talet sakligt och faktamässigt
            utrett och givit förslag på vilket sätt den offentliga sektorn
            skall ges sin plats i ett förbättrat sysselsättnings- och ekonomiskt-politiskt
            program för Sverige. Låt oss peka på några exempel som återfinns
            i ovan nämnda rapport:
          </p>
          <p xml:id="i-DdLYMrD4Ed99QGUXjX493w">
            Den offentliga tjänsteproduktionen
          </p>
          <p xml:id="i-VQVYfyagaVMwMSqAxnnxWJ">
            Tjänsteproduktionen inom stat, kommun och landsting har en avgörande
            inverkan på näringslivets konkurrensförmåga och produktivitet.
            En väl utbildad arbetskraft — grundutbildning och yrkesutbildning
            är en förbättring för en tekniskt utvecklad och effektiv produktionsapparat.
            En bra fungerande miljö-, hälso- och sjukvård har — utöver direkta
            välfärdseffekter för den enskilde — också en stor betydelse för
            arbetskraftens kvalité. En utbyggd barn- och äldreomsorg är avgörande
            för tillgången på arbetskraft, främst för kvinnor som vill börja
            förvärvsarbeta.
          </p>
          <pb facs="riksdagen-motions-pdf/data/198182/mot_198182__891/mot_198182__891-002.pdf"/>
          <fw xml:id="i-BKgL1MX9egqpm8K5emMRY">
            Mot. 1981/82:891 9
          </fw>
          <p xml:id="i-VCY2e9ohR4pnGhnoT417dj">
            Kommunikationsväsendet liksom den utbildade arbetskraften är
            ett par av de viktigaste konkurrenskraftsfaktorerna enligt bedömningar
            från närings- livshåll. (Affärsvärlden 1980:29/30). Samhällsplanering
            och förvaltning behövs för en fungerande samhälls- ekonomi. Energiproduktion
            är en nyckelfaktor för all industriell verksam- het. Arbetsmarknadspolitiska
            insatser krävs för att arbetsmarknaden ska fungera och människor
            ska få en behövlig yrkesutbildning m. m. Ovanstående är bara några
            exempel på hur den offentliga tjänsteproduk- tionen och den offentliga
            konsumtionen har en avgörande betydelse för industrins/näringslivets
            konkurrensförmåga och produktivitet.
          </p>
          <p xml:id="i-BYw8qbXYxYxiW9cXLNirzi">
            Den offentliga sektorns investeringar
          </p>
          <p xml:id="i-TZ7WnjqFk3wdnYyYMBRgds">
            För att möjliggöra en offentlig tjänsteproduktion krävs samhällsinveste-
            ringar i skolor, vägar, daghem, sjukhus, energianläggningar, reningsverk,
            hamnar m. m. De verksamheter som bedrivs inom den offentliga sektorn
            är till sin karaktär i regel mycket personalintensiva. Detta medför
            att investeringarna per sysselsatt blir relativt begränsade. I
            en situation med krav på återhåll- samhet med de offentliga uppgifterna
            kan det vara naturligt att i första hand minska på investeringsandelen.
            Under 1970-talet har framför allt inom den kommunala sektorn investe-
            ringarnas andel av de totala utgifterna minskat kraftigt. År 1970
            uppgick investeringarna till nära 25 procent av kommunernas totala
            utgifter. År 1980 beräknas dessa ha minskat till omkring 12 procent.
            De samlade offentliga investeringarnas andel har minskat från
            drygt 8 till knappt 6 procent av BNP under 1970-talet. Trots detta
            är de offentliga investeringarna avsevärt större än industriinvesteringarna.
            En god hushållning med de samhälleliga resurserna förutsätter
            dock att investeringar genomförs för att bl. a. tillvarata det
            samhällskapital som redan investerats samt för att möjliggöra
            introduktionen av nya arbetsformer och ny teknik. Det är därför
            långsiktigt negativt om besparingsåtgärder inriktas på neddragningar
            av investeringsverksamheten.
          </p>
          <p xml:id="i-74jBPBabvW2NHTPwV861am">
            Forskning och utveckling
          </p>
          <p xml:id="i-Xer9w9AGR8R6iNJhVEu8eq">
            För att den svenska industrin ska kunna hävda sig på världsmarknaden
            krävs betydande insatser på forsknings- och utvecklingsområdet.
            De stora svenska exportframgångarna är ett resultat av ett avancerat
            tekniskt kunnande. Större krav kommer att ställas på satsningar
            på tekniskt komplexa och kunskapsintensiva produkter, om den konkurrensutsatta
            sektorn ska upp- rätthålla och återvinna positioner på världsmarknaden.
            Detta kräver en väl utvecklad utbildnings- och forskningssektor,
            samt övriga samhällsinsatser på detta område.
          </p>
          <p xml:id="i-7hm343mwLxHrGHGxQm9Ec4">
            Offentlig upphandling
          </p>
          <p xml:id="i-LhZRLH5vDY8TG5bJo1jpmg">
            Samhällets upphandling från näringslivet — drygt 70 miljarder
            kronor eller drygt 20 procent av den offentliga sektorns utgifter
            — skapar underlag för en
          </p>
          <pb facs="riksdagen-motions-pdf/data/198182/mot_198182__891/mot_198182__891-003.pdf"/>
          <fw xml:id="i-2QdithjT2vuSbHS4Gqdyba">
            Mot. 1981/82:891 10
          </fw>
          <p xml:id="i-UQEn9T7rH8x3txEC95Rg2E">
            betydande produktion inom bl. a. industrin. (Veckans Affärer
            1980-11-13). Den offentliga sektorn hjälper därmed till att upprätthålla
            sysselsättning, produktion och investeringar i näringslivet. Av
            de ca 70 miljarderna svarar staten för 30, kommunerna för 30 och
            landstingen för 10 miljarder kronor. På den statliga sidan är
            det enligt ovannämnda källa sex myndigheter som står för 85 procent
            av denna sektors inköp — SJ, Televerket, FMV, Vattenfall, Vägverket
            och Byggnadsstyrelsen. Den största utgiftsposten för kommunerna
            utgörs av entreprenader — 8 miljarder. Entreprenader väger också
            tungt hos landstinget — 2,5 miljar- der. Den offentliga sektorns
            upphandling från det enskilda näringslivet har också en annan
            viktig industripolitisk roll genom att skapa underlag för och
            driva fram nya tekniska avancerade produkter. Exempel på detta
            är samarbetet mellan Televerket och LM Ericsson, Statens Järnvägar
            och ASEA, Försvarets Materielverk och flera olika industrier.
            Genom en god beställarkompetens och offentliga inköp hart. ex.
            ASEAS lok Rc 4, LM Ericssons datatelefonväxel AXE m. m. kunnat
            utvecklas och nå stora exportframgångar. Detta är bara några exempel
            — många fler finns. Det visar emellertid på en möjlighet att utveckla
            en långsiktigt offensiv roll för den offentliga sektorn inom industripolitiken.
            På kollektivtrafikens område talar välfärds- och samhällsekonomiska
            skäl för betydande satsningar och utveckling av nuvarande kommunikationssys-
            tem. Samhällets upphandling och beställarkompetens kan således
            ge industripolitiskt intressanta utvecklingsmöjligheter. Den alltmer
            växande oljenotan — 32 miljarder kronor 1980 — och svårigheten
            att exportera oss ur bytesbalanskrisen ger utomordentligt starka
            skäl för samhället att engagera sig mer aktivt på energiområdet.
            Sparåtgärder och alternativa energikällor skulle förutom positiva
            effekter på bytesbalans — minska importen — också ha en gynnsam
            industriell inverkan. Uppläggning av utvecklingsprojekt genom
            samhällsbeställningar bör kunna genomföras i bred skala. En hopkoppling
            av angelägna samhällskrav med direkta effekter för den industriella
            utvecklingen kan förutses även på andra områden. Bl. a. har framförts
            förslag att staten som arbetsgivare, skulle kunna lägga ut beställningar
            på arbetsmiljöanpassade terminalarbetsplatser. Detta skulle förbättra
            de anställdas arbetsförhållanden och samtidigt utveckla en exportprodukt.
          </p>
          <p xml:id="i-PbMTjJq8nNwGtVXcXSbQWw">
            Samhälleligt finansiellt stöd till näringslivet
          </p>
          <p xml:id="i-5Hbdp1PDtmTPmMaGJiQMV5">
            Den offentliga sektorns industri- och näringspolitiska roll innebär
            också direkt finansiellt stöd i olika former till näringslivet.
            Enligt industriförbundet (Sveriges Industriförbund) uppgick statens
            indu- stristöd till ca 60 miljarder under 1970-talet, varav ca
            50 miljarder den senaste S-årsperioden — 10 miljarder per år.
            I denna summa ingår bara bidrag, en del lån och kapitaltillskott
            till statliga företag. Den stora ökningstakten i transfereringarna
            sammanhänger i hög utsträckning med företagssubventio- nerna.
            En liten del av dessa är en följd av offensiva industripolitiska
            satsningar. Enligt vissa uppgifter från industristödsutredningen
            (Dagens Industri
          </p>
          <pb facs="riksdagen-motions-pdf/data/198182/mot_198182__891/mot_198182__891-004.pdf"/>
          <fw xml:id="i-XjTVq2smf8gs4cGXHN8pq6">
            Mot. 1981/82:891 11
          </fw>
          <p xml:id="i-5TZdAiy3pGejnSsYMDNcrQ">
            1980-11-18 och 1981-01-20) skulle statens stöd i vid mening till
            näringslivet uppgå till ca 266 miljarder kronor under 1970-talet.
            Lån, bidrag, skattelätt- nader m. m. ingår i denna summa. Arbetsmarknadspolitiken
            kostade ca 50 miljarder och företagens skatte- lättnader 32 miljarder,
            35 miljarder har gått till bidrag och 40 miljarder till lån bl.
            a. småföretag och exportstimulans. 109 miljarder kronor användes
            till näringslivsfrämjande åtgärder (vägbyggen, bidrag till jordbruket
            m. m.). Enligt OECD-statistik (OECD, juni 1978, Public expenditure
            trends) är inkomstöverföringarna i Sverige redan under ”lågstödperioden”
            1974-1976, över genomsnittet för industriländerna — drygt 2 procent
            av BNP.
          </p>
          <p xml:id="i-Y1ppxBUa734aG8VXHy6VMW">
            Stora samhällsekonomiska problem
          </p>
          <p xml:id="i-VryEmU7GVKZKQn49ckmiFQ">
            De balansproblem som den svenska ekonomin brottas med är väl
            kända. Det gäller de stora och växande underskotten i utrikesaffärerna
            och statsbudgeten, hög inflation, svag investerings- och konsumtionsutveckling.
            Som boven i detta balansdrama har utpekats den offentliga sektorn.
            Men den ekonomiska kris vi i dag upplever är inte den offentliga
            sektorns kris. En fortsatt utbyggnad av den offentliga sektorn
            kan i stället utgöra en viktig drivkraft till att få i gång tillväxten
            i hela ekonomin. Det är inte heller en kostnadskris som förorsakats
            av för höga lönekrav. Den svenska industrins relativa arbetskraftskostnader
            i förhållande till andra industrilän- der ligger i dag på samma
            nivå som i början av 70-talet. Det är i första hand en näringslivets
            kris. En kris som förorsakats bl. a. av att de delar av vår industri
            som slagits ut på världsmarknaden, främst på grund av strukturella
            orsaker, inte ersatts av annan produktion. Det gäller bl. a. våra
            basindustrier inom varvs-, stål- och gruvsektorn. Dessa problem
            löses inte genom sparsamhet inom den offentliga sektorn. Ensidiga
            och omfattande nedskärningar i de statliga och kommunala verksamheterna
            medför tvärtom att ekonomin utvecklas ännu sämre än tidigare beroende
            på de ömsesidiga sambanden i ekonomin. Det är vår industriella
            bas som blivit för liten, inte den offentliga sektorn som blivit
            för stor. En återgång till en balanserad utveckling ställer höga
            krav på den ekonomiska politiken. Den politik som för närvarande
            bedrivs syftar till att lösa balansproblemen genom åtstramning,
            dvs. minskad konsumtion. Därigenom hoppas man kunna stabilisera
            ekonomin på en lägre nivå. Även om denna politik lyckas kommer
            priset att vara högt. Den kommer att innebära en kraftig nedrustning
            av de offentliga verksamheterna, reallöne- försämringar för löntagarna
            och en kraftig ökning av arbetslösheten. Sammanfattningsvis konstateras
            i rapporten:
          </p>
          <p xml:id="i-YU4oaRWV67U9VWyTYgrhBR">
            att den offentliga sektorns industri- och näringspolitiska roll
            är betydande i olika avseenden, att den offentliga sektorn mer
            medvetet måste utnyttjas inom industripo- litiken, att den offentliga
            sektorns upphandling uppgick till drygt 70 miljarder 1980, att
            de offentliga investeringarna måste hållas uppe, att forsknings-
            och utvecklingsinsatserna, med dess stora betydelse för industrins
            konkurrensförmåga bör byggas ut, att samhällets finansiella stöd
            till näringslivet bör ges en mer offensiv roll,
          </p>
          <pb facs="riksdagen-motions-pdf/data/198182/mot_198182__891/mot_198182__891-005.pdf"/>
          <fw xml:id="i-D2M9n8L1Jg5pAezrNhnerG">
            Mot. 1981/82:891 12
          </fw>
          <p xml:id="i-TXufGcPcXYSAfcEG6eaQhg">
            att den offentliga tjänsteexporten bör ges en ökad betydelse,
            att en ökad kollektiv kapitalbildning måste utgöra en viktig del
            av 1980-talets industripolitik.
          </p>
          <p xml:id="i-JLcJ4mFAdzS9ccYkNKgsk7">
            Dessa synpunkter ställer vi oss helt bakom. De borgerliga regeringarna
            har däremot konsekvent negligerat att seriöst se över och räkna
            ut konsekven- serna av sin nedrustningspolitik gentemot den offentliga
            sektorn. I dag förs en politik från regeringen där man fullt medvetet
            givit upp målsättningen ”Arbete åt alla” till förfång för våra
            arbetslösa och vår ekonomi. I dag betalas till de arbetslösa kontanta
            ersättningar i form av arbetslös- hetsunderstöd och socialbidrag,
            vilka uppgår till flera miljarder per år och som ökar i takt med
            den snabbt växande arbetslösheten. Enskilda personer som uppbär
            dessa ersättningar önskar inget högre än att få arbete. Dessutom
            föreligger risk för ökad social utslagning. Samtidigt finns inom
            den offentliga sektorn ett stort behov av att få utfört tjänster
            och service inom flera olika områden. Möjligheterna att dessa
            ersättningar kunde användas på ett mera produktivt sätt borde
            därför närmare studeras. Genom att stat, kommuner och landsting
            fick motsvarande stöd som i dag utgår i form av arbetslöshets-
            understöd m. m. skulle man kunna sysselsätta många personer som
            i dag går utan arbete. Såväl för de enskilda personer som då skulle
            få arbete som för samhället i dess helhet vore en sådan lösning
            eftersträvansvärd. Med hänvisning till vad som anförts i motionen
            hemställs att riksdagen uttalar att regeringen skyndsamt tar initiativ
            för att tillsätta en utredning som ges i uppdrag a) att belysa
            den offentliga sektorns roll för sysselsättningen, b) att utreda
            vilka konsekvenser som uppstår för det privata näringslivet vid
            en uppbromsning och/eller neddragning av den offentliga sektorns
            verksamhet, c) att studera möjligheterna att på ett mera flexibelt
            sätt utnyttja de ekonomiska resurser som i dag utbetalas av samhället
            i form av arbetslöshetsunderstöd, socialhjälp m. m., d) att bedriva
            sitt arbete med största skyndsamhet.
          </p>
          <p xml:id="i-8BZqY5p6hskhHcMrqVPVHC" type="date">
            Stockholm den 22 januari 1982
          </p>
          <div xml:id="i-DEPZPm1WwXKomTJwYm6Zvs" type="signatureBlock">
            <list xml:id="i-Kiiuu3ssoDWWMpcpCTsBUx">
              <item xml:id="i-5ZzBmSiVWuZJqZWNabT715" who="i-9P9pMwjrnX38LhidwctarW" type="signature">
                EGON JACOBSSON (s)
              </item>
              <item xml:id="i-5q31FLM4z1G6LLYRoF6PnY" who="i-DZnrxW2kSEVtagNyHZpyyH" type="signature">
                BENGT SILFVERSTRAND (s)
              </item>
            </list>
          </div>
        </div>
      </div>
    </body>
  </text>
</TEI>
