<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00257">
  <teiHeader>
    <fileDesc>
      <titleStmt>
        <title>Prisreglering av fjärrvärme</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prisreglering av fjärrvärme</title>
          <idno type="rdwebb">GU02N257</idno>
          <rs type="number">N257</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N257/text</ref>
          <ref type="dokument_url_html">http://data.riksdagen.se/dokument/GU02N257</ref>
          <ref type="dokumentstatus_url_xml">http://data.riksdagen.se/dokumentstatus/GU02N257</ref>
          <ref type="doc">http://data.riksdagen.se/fil/3815D48F-573D-4D15-9DB5-383D9461EB09</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BKHnYmEWfTjebra2RWgpKf" type="signed"/>
        <correspContext corresp="i-BKHnYmEWfTjebra2RWgpKf">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-LzSoVGdXe8KkDbBLsAAJhu">
          <date when="2006-11-07"/>
        </correspAction>
        <correspAction type="dismissal" xml:id="i-TQXu9Q5X8gK9GPHo9QWhW9">
          <date when="2006-11-07"/>
        </correspAction>
        <correspAction type="numbering" xml:id="i-NgN9fmoKXPEk8nkkELiGDr">
          <date when="2006-10-31"/>
        </correspAction>
        <correspAction type="submission" xml:id="i-WFdJXghGGnbyuuFRHxCtx2">
          <date when="2006-10-31"/>
        </correspAction>
        <correspAction type="transfer" xml:id="i-35PEMyAjYDzoGs8RtW8X9F">
          <date when="2006-10-27"/>
        </correspAction>
        <correspAction type="assigned" xml:id="i-GzfYEAQuuEPyrpJk2FW6dL"/>
        <correspContext corresp="i-GzfYEAQuuEPyrpJk2FW6dL">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UPJtStyr8cvdYNWdq1AiRF">
            Förslag till riksdagsbeslut
          </head>
          <list style="ol">
            <item xml:id="i-CZmvCc6v8VV9FyGNnXXckR">
              Riksdagen begär att regeringen lägger fram förslag till prisreglering
              av fjärrvärme.
            </item>
            <item xml:id="i-HncmQ7WeAF8oS9dZRpPu77">
              Riksdagen begär att regeringen lägger fram förslag till lagreglering
              och föreskrifter som stimulerar samnyttjande av fjärrvärmenät
              för flera leverantörer.
            </item>
          </list>
        </div>
        <div type="motContent">
          <head type="h1" xml:id="i-MAkXrGAavUSbo3rNFPNtxU">
            Prisreglering av fjärrvärme
          </head>
          <head type="h1" xml:id="i-EZHBcrGRns4fAfgaAedPUj">
            Motivering
          </head>
          <p xml:id="i-734ewM38P5avfggnE1WNPy">
            Fjärrvärme är ofta en effektiv värmekälla med stora fördelar
            från miljösynpunkt. Men en olycklig utveckling i branschen gör
            att priserna ibland är eller åtminstone kan antas vara oskäliga,
            vilket både retar kunderna och riskerar att hämma fjärrvärmens
            utbyggnad.
          </p>
          <p xml:id="i-LBNhdaDUmqQ5Vbg6sHSrrv">
            Miljöfördelarna är inte alltid självklara utan till stor del
            avhängiga av val av energiråvara. Eldning med kol eller torv går
            exempelvis inte att jämföra med tillvaratagen spillvärme från
            industriprocesser eller eldning av förnybara energiråvaror. Det
            är också viktigt att fjärrvärmeverken använder energin på ett
            effektivt sätt och verkar för att även kunderna gör det.
          </p>
          <p xml:id="i-LZjxEsN5LSE3hNv7AyEP7V">
            Fjärrvärme är en splittrad bransch. Marknadsformen kan närmast
            liknas med det som inom ekonomisk teori kallas monopolistisk konkurrens,
            med inslag av både naturliga monopol i leveransen av fjärrvärme
            men med viss konkurrens med andra uppvärmnings­­former. Kostnaden
            för att byta mellan olika uppvärmningsformer innebär en tröskel
            som ger vissa inlåsningseffekter. Trögheten skapar ett utrymme
            för monopol­vinster, ett utrymme som begränsas av prisskillnaden
            mellan de olika energislagen.
          </p>
          <p xml:id="i-7uGwzKxKuBLy9D8kvBXkFG">
            Det finns dessutom stora variationer mellan olika orter. När
            fjärrvärmebolagen ägs av kommuner inordnas de i de förutsättningar
            som gäller för kommunal verksamhet och kommunala bolag. Kommuner
            har också intresse av å ena sidan att få ägartillskott från bolagen,
            å andra sidan att erbjuda goda villkor för företag samt att kunna
            konkurrera med låga boendekostnader. Man har även intresse av
            att hålla nere kostnaden för kommunal fastighetsförvaltning. Det
            är vanligt med en prispolitik baserad på själv­kostnadsprissättning.
            Detta är inte helt oproblematiskt, då bolagen riskerar att inte
            få samla det överskott som kan behövas för underhåll, utbyggnad
            och andra investeringar.
          </p>
          <p xml:id="i-KkP4ETk3NKgesRpcB6HxA8">
            Många kommuner har dock sålt ut sina fjärrvärmebolag. Köpare
            har varit bl.a. stora bolag som Vattenfall och Fortum, vilka tillhandahåller
            både fjärrvärme och andra energislag.
          </p>
          <p xml:id="i-5mffszBrXSSGJ2WbbGsfc6">
            Även när bolagen är statligt ägda tycks de agera som renodlade
            kommersiella aktörer. Kan ett kommersiellt företag ta ut en monopolvinst
            så gör man gärna det, särskilt om det inte är beroende av hur
            detta kan påverka bolagets renommé och långsiktiga utveckling.
            Så agerar Vattenfall och Fortum enligt många konsumenter. Detta
            beteende kan tyckas beklagansvärt i sig, särskilt när det gäller
            en produkt som värme, som är både oumbärlig och en stor post i
            hushållens budget. Men det ger också fjärrvärme i sig ett dåligt
            rykte, vilket kan göra att dess miljömässiga fördelar inte tas
            till vara i den utsträckning som vore önskvärd. Det dåliga ryktet
            får ökad spridning genom att exempelvis många bostadsrättsföreningar
            drabbas. Resultatet blir inte bara att föreningar på allvar överväger
            att överge fjärrvärme för miljömässigt sämre alternativ. Andra,
            både enskilda hushåll, bostadsrättsföreningar och näringsidkare,
            kan skrämmas från att investera fast sig i fjärrvärme. Även då
            fjärrvärmen är ekonomiskt fördelaktig kan inlåsningseffekten och
            känslan av att vara utnyttjad, tillsammans med farhågan att behöva
            betala än mer i framtiden, hämma intresset för fjärrvärme.
          </p>
          <p xml:id="i-6T6bqyffh2QD4zwru1HVtY">
            Problemet har länge varit känt. Därför tillsattes Fjärrvärmeutredningen
            2002. I sitt delbetänkande lämnar utredningen ett antal förslag
            till att bättre skydda kunder mot oskälig prissättning. Förslagen
            har dock dömts ut som otillräckliga av både Energi­myndigheten
            och Konkurrensverket. Myndig­heternas kritik kan sammanfattas
            som att skampåletaktiken inte fungerar i denna bransch. I stället
            krävs en statlig prisreglering.
          </p>
          <p xml:id="i-4558b2q8iHkwHHBSYdH2r1">
            Denna slutsats stärks av branschens agerande under senare tid.
            Prisökningar har skyllts på EU:s system med handel med utsläppsrätter,
            stigande olje­priser eller t.o.m. den gröna skatteväxlingen trots
            att dessa faktorer saknar samband med produktions­­­kostnader
            för fjärrvärmen. Däremot kan de påverka vissa alternativ till
            fjärrvärme vilket ökar utrymmet för prisökningar. Bolagen utnyttjar
            därmed inlåsnings­effekten och ställningen som monopolistiska
            leverantörer av fjärrvärme för att höja sina priser och ta ut
            övervinster.
          </p>
          <p xml:id="i-JtQubGeLa69es9hxbweAjE">
            Någon sorts prisreglering behövs i fjärrvärmebranschen. Den kan
            utformas på olika sätt. När det gäller fjärrvärme är det en fördel
            för prisregleringen om det finns aktörer av olika karaktär, dels
            enbart nätägande aktörer, dels såväl nätägande som energi­levererande
            aktörer och dels även enbart energilevererande aktörer. Kommunala
            aktörer med självkostnadsprissättning kan bl.a. jämföras med mer
            kommersiellt agerande bolag. Ansvar för fasta och rörliga kostnader
            i systemen synliggörs. Därför bör här beaktas möjligheten för
            flera leverantörer att leverera via de nät som finns utbyggda.
            Modeller måste då tas fram för nätägarens kostnader skilda från
            värmeleverantörens intressen. En sådan konstruktion kräver även
            tydliga regler för effektansvar i näten särskilt under de få dygn
            när lasten är som högst.
          </p>
          <p xml:id="i-4XfUCH8Fc8EVMABqL4MrYu">
            En viktig utgångspunkt för prisregleringen bör vara att fjärrvärmens
            miljöfördelar tillvaratas på både kort och lång sikt. Utformningen
            av en prisreglering bör också beakta bl.a. leverantörernas legitima
            behov av ett överskott för att bygga upp resurser för underhåll,
            utbyggnad och andra investeringar och behovet av skydd för konsumenter
            från starka leverantörer. Helägda mindre kommunala fjärrvärme­leverantörer
            har oftast intressen som väl sammanfaller med sina kunders, vilket
            gör behovet av reglering mindre. Pris­regleringens fokus bör därför
            vara de större kommersiellt inriktade bolagen, oavsett ägarformen.
            Regeringen bör återkomma till riksdagen med förslag till en lämplig
            prisreglering.
          </p>
          <p xml:id="i-MZWc8xZ2yktT8jFCupMAfw">
            För att skapa möjligheter för ökad konkurrens och ett ökat kostnadsmedvetande
            bör man samtidigt utreda och föreslå regelverk av de slag som
            kortfattat berörts i motionen för att möjliggöra att flera leverantörer
            kan nå kunderna med sina tjänster oavsett vem som är nätägare.
          </p>
        </div>
        <div type="motSignatures">
          <list>
            <item xml:id="i-87rhf86RsSJJMHFWZVcc2H" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
