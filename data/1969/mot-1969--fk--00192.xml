<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00192">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__192/mot_1969__fk__192-001.pdf"/>
      <fw xml:id="i-GmTS3KqSTPSk3MWFgjXrDe">
        Motion i Första kammaren, nr 192 år 1969
      </fw>
      <div xml:id="i-W8EXWV1T89iCAHrqDsyNnX" type="motHeader">
        <div xml:id="i-9kMn11U2kNA4s6XMgzVUJp" type="motTitle"/>
        <div xml:id="i-2TSwoBEzz7n2YGmr4BCFEF" type="motSubmissionInfo"/>
      </div>
      <div xml:id="i-MtwkDPCafsshv5NndUF34s" type="motBody">
        <div xml:id="i-Fr4KBaTmkA2fEYbhQtKvBb">
          <p xml:id="i-ERtRKezJyDPZxPh3YHYJwo">
            I
          </p>
          <p xml:id="i-JNfGNeacioxpGtkeq5mein">
            Nr 192
          </p>
          <p xml:id="i-SHrRaVznMqTjsj7JKHQ76e" type="titleString">
            Av herr Mossberger, om upplysning i arbetarskyddsfrågor inom
          </p>
          <p xml:id="i-PQVGTK66sVnorc7nKGH7Jt">
            lantbrul:s- och trädgårdsnäringarna. (Lika lydande med motion
            nr 209 i Andra kammaren)
          </p>
          <p xml:id="i-Mm4nnWqH26KnRnqSP6wBMd">
            Inom lantbruksnäringarna har liksom inom trädgårdsanläggningsbran-
            schen arbets- och produktionsmetoderna genomgått snabba och i
            många avseenden genomgripande förändringar. Genom ny teknik har
            det manuella arbetet minskat starkt och ersatts av så småningom
            allt större och mera komplicerade maskiner. För bekämpning av
            insekter, ogräs och växtsjuk- domar har användningen av kemiska
            preparat, ofta av stor giftighetsgrad, fått stor utbredning. Genom
            allt detta har lantbruksnäringarna kunnat full- följa sin uppgift
            i det moderna samhället. Den fortlöpande rationaliseringen har
            emellertid medfört negativa effek- ter. Utnyttjandet av nya hjälpmedel
            har ökat riskerna för olycksfall och ohälsa. Arbetet med upplysning
            om hur man skyddar sig mot risker ligger långt efter de tekniska
            framstegen. För att på ett tillfredsställande sätt kunna skydda
            de människor som är satta att hantera alla dessa nya hjälp- medel
            krävs ökade insatser av såväl enskilda, organisationer som samhället.
            Den allmänna yrkesinspektionens övervakning av lantbruksnäringarnas
            arbetsplatser ligger i fråga om inspektionsfrekvens klart under
            genomsnit- tet för näringslivet i dess helhet. Av arbetarskyddsstyrelsens
            årsredovis- ning över yrkesinspektionens verksamhet under år 1966
            framgår att lant- bruksnäringarnas arbetsplatser besöks i genomsnitt
            vart femte år. Besöks- frekvensen för övriga näringsgrenar är
            i genomsnitt vart tredje år. Jordbruksnäringens struktur skiljer
            sig i många hänseenden väsentligt från t. ex. industrins. För
            att rätt kunna bedöma föreliggande yrkes- och hälsorisker krävs
            ingående kännedom om arbets- och produktionsmetoderna. En sådan
            kunskap kan yrkesinspektionens tjänstemän inte alltid besitta.
            Kraven på arbetsplatsens säkerhet till skydd mot olycksfall och
            ohälsa måste dock rimligtvis ställas lika högt inom lantbruksnäringarna
            som inom det övriga näringslivet. Det framstår därför för mig
            allt klarare att dessa krav måste tillgodoses genom inrättande
            av specialtjänster för ar- betarskyddet inom dessa näringsområden.
            För att möta de ökande behoven av upplysningsverksamhet m. m.
            inom detta avsnitt av näringslivet inrättades för några år sedan
            vid arbetarskydds-
          </p>
          <pb facs="riksdagen-motions-pdf/data/1969/mot_1969__fk__192/mot_1969__fk__192-002.pdf"/>
          <fw xml:id="i-Sa9b8khR4uDi5jZgrEPuFV">
            8 Motion i Första kammaren, nr 192 år 1969
          </fw>
          <p xml:id="i-Fwyew4nuip9jz6btKPQbLL">
            styrelsen en tjänst som skyddsinstruktör för de här berörda områdena.
            Detta har visat sig vara av stort värde. Med hänsyn till de betydande
            arbets- uppgifterna är det naturligtvis helt otillräckligt. Helt
            nyligen har också en konsulenttjänst inrättats. Genom dessa tjänstemäns
            verksamhet har också behovet av specialtjänster kommit att framstå
            ännu mera markerat än förut. Den ökning av tjänster och anslag
            som departementschefen föreslagit kan inte tillgodose jordbrukets
            och trädgårdsanläggningsbranschens special- tjänster. Enligt arbetarskyddsstyrelsens
            verksamhetsberättelse för år 1966 finns hos yrkesinspektionen
            10 758 registrerade arbetsställen inom jordbruket och trädgårdsnäringen.
            Därutöver finns det ett betydande antal arbets- ställen, som under
            vissa tider av året har anställd arbetskraft och då faller under
            arbetarskyddslagens bestämmelser. Därtill kommer att trädgårdsan-
            läggningsbranschen på grund av nya former för tätortsbebyggelsen
            ökar mer och mer i betydelse. Arbetet utföres numera med moderna
            tekniska och biologiska hjälpmedel med snabbt ökande olycksfalls-
            och hälsorisker som följd. Inom denna bransch har tidigare knappast
            förekommit vare sig inspektions- eller informationsverksamhet.
            För att få till stånd en effektiv verksamhet av både förebyggande
            art och i fråga om inspektion med anvis- ningar och förelägganden
            m. m. krävs en utökning av antalet tjänster inom arbetarskyddet.
            Skyddsinstruktören vid arbetarskyddsstyrelsen är inte utrustad
            med inspektionsbefogenhet. Med hänsyn till de många helt särpräglade
            skydds- problemen inom de nu aktuella områdena av näringslivet
            bör därför enligt min mening tjänstinnehavarna vid en utvidgning
            av verksamheten i för- ening med sin upplysande och informerande
            verksamhet även ha rätten att, för undvikande av olycksfall och
            ohälsa, vid behov förelägga arbetsgivare att vidtaga sådana åtgärder
            som kan påfordras med stöd av arbetarskydds- lagen. Med stöd av
            vad ovan anförts hemställer jag, att riksdagen beslutar att arbetarskyddsstyrelsen
            skall erhålla en sådan personalförstärkning som erfordras för
            att bedriva en effektiv upplysnings- och informationsverk- samhet
            i arbetarskyddsfrågor inom lantbruksnäringarna och trädgårdsanläggningsbranschen;
            samt att härför erforderliga medel ställs till arbetarskyddssty-
            relsens disposition.
          </p>
          <p xml:id="i-MxNbnFUFQhUfCVwKSZCNHL" type="date">
            Stockholm den 23 januari 1969
          </p>
          <div xml:id="i-J9NBR5fXD6yTTLgv7FHpGD" type="signatureBlock">
            <list xml:id="i-NEYVyqMLxzdz3U2PBUbnvo">
              <item xml:id="i-9EgfNbkz3WjRD1rq2mEV41" who="i-LfCwKyj17iz8wFALKeKtFf" type="signature">
                Eric Mossberger (s)
              </item>
            </list>
          </div>
        </div>
      </div>
    </body>
  </text>
</TEI>
