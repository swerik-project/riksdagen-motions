<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00541">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__541/mot_1961__fk__541-001.pdf"/>
      <fw xml:id="i-Tr2RPkjNn86PTr9Sfhc2mF">
        2 Motioner i Första kammaren, nr 541 år 1961
      </fw>
      <div xml:id="i-7Fo7XbFAgtyNE3Ts2dAz8i" type="motHeader">
        <div xml:id="i-Nc9CUZv298kZxBFoRL3H5n" type="motTitle"/>
        <div xml:id="i-Tti5zuE7mnCc2ySqNuupT3" type="motSubmissionInfo"/>
      </div>
      <div xml:id="i-DfGEFpEnbxkwDy9DEsmFJs" type="motBody">
        <div xml:id="i-DmfheB35Qn4XaLnTPCRExV">
          <p xml:id="i-WrmasiRhdbPUi5wYqc97Xt">
            Nr 541
          </p>
          <p xml:id="i-Dxm6LcMsvBaLzRx9MLcebj">
            Av herr Gezelius, i anledning av Kungl. Maj:ts proposition nr
            13, med förstag till lag om ändring i vattenlagen.
          </p>
          <p xml:id="i-AfT8XWtJUnTonyfhGRpYGp">
            (Lika lydande med motion nr 640 i Andra kammaren)
          </p>
          <p xml:id="i-8aGtQZZeKy1bWNWN8DfGmC">
            Frågan om möjligheterna att skydda enskild rätt som beröres av
            ansök- ningar om byggande i vatten enligt bestämmelserna i vattenlagen
            var redan i samband med förarbetena för 1918 års vattenlag föremål
            för ingående prövning. I Kungl. Maj:ts proposition nr 128/1918
            (sid. 330) lämnades en ingående redogörelse för detta svårlösta
            problem. Härvid framhölls sär- skilt det olämpliga i att det allmänna
            ombudet — kammarkollegium — även skulle biträda med råd åt enskilda
            sakägare som berördes av ansökningar- na. Emellertid begränsade
            sig departementschefen till att föreslå den form av rådgivning
            som framgår av bestämmelserna i 11 kap. 35 $. Vid utskotts- behandlingen
            (3:e särskilda utskottets 1918 utlåtande nr 1 sid. 79) yrkades
            motionsvis att ombudet eller ombuden icke blott skulle biträda
            med ”kost- nadsfria råd” utan även med ”kostnadsfria dåd”. Någon
            ändring vidtogs likväl icke i propositionens förslag till den
            nämnda paragrafens utformning. Förhållandena i fråga om vattnet
            och dess utnyttjande hava efter 1918 utvecklats på ett sätt som
            lagstiftarna vid nämnda tidpunkt varken kunde förutse eller ens
            ana. Följden härav har blivit att vattenlagen numera prak- tiskt
            taget varje år är föremål för ändringar eller tillägg samtidigt
            som själva grundprincipen förblivit oförändrad, att vatten må
            tagas i anspråk för skiftande ändamål från energiutvinning till
            recipient för giftiga och på annat sätt skadliga ämnen. Det kunde
            vara intressant att utförligare be- lysa följderna av dessa ingrepp
            i naturförhållandena, men då riksdagen för ett par år sedan beslutat
            om en utredning för att klarlägga följderna av nämnda åtgärder
            inom ett helt nederbördsområde — den s.k. emåutred- ningen — och
            denna numera pågår, torde det i sinom tid bliva klarlagt så- väl
            vilka fördelar som nackdelar som uppstå genom de i vattenlagen
            med- givna ingreppen i den naturliga vattenföringen. Jag finner
            därför ingen anledning att i detta sammanhang närmare ingå på
            denna fråga. Däremot vill jag fästa uppmärksamheten på att i proposition
            nr 13/1961 föreslagits att det skulle tillkomma nya parter, vilka
            berättigas att bygga i vattnet en- ligt bestämmelserna i vattenlagen.
            I propositionens 2 kap. 9 $ föreslås att kronan eller kommun i
            eller invid vattenområde berättigas vidtaga åtgärd, som är önskvärd
            från naturskydds- eller hälsosynpunkt, samt taga i an- språk för
            sådant ändamål erforderligt vatten. Kompletterande bestämmel-
            ser härtill återfinnas i 2 kap. 31 och 36 $$.
          </p>
          <pb facs="riksdagen-motions-pdf/data/1961/mot_1961__fk__541/mot_1961__fk__541-002.pdf"/>
          <fw xml:id="i-9iYZLnSvAuaoQ2HeM8h4cG">
            Motioner i Första kammaren, nr 541 år 1961 3
          </fw>
          <p xml:id="i-A3xJZ2JyMtsn4YYVRiHZhX">
            Sammanfattningsvis kan således konstateras att vattenlagen och
            dess tillämpning numera ställer oändligt mycket större krav i
            fråga om utred- ning och bevisning på den, vars rätt beröres av
            ansökningar eller övriga åtgärder i vattnet, som kunna bliva föremål
            för domstolsprövning, än vad som 1918 ingav såväl Kungl. Maj:t
            som utskottet betänkligheter och som föranledde bestämmelserna
            i vattenlagens 11 kap. 35 $ och därefter 1920 liknande bestämmelser
            i 10 kap. 42 $.
          </p>
          <p xml:id="i-5Ej8bU16ZbZYHGF4QBJYke">
            Bestämmelserna i 11 kap. 35 3 torde särskilt vad beträffar andra
            stycket med dess omständliga procedur hava kommit till ytterst
            ringa utnyttjande. En sakkunnig rådgivare skulle i trots härav
            otvivelaktigt vara av utom- ordentligt värde icke blott för den
            som beröres av ingreppen i vattnet utan även för den sökande och
            vattendomstolarna vid målens handläggning, vil- ket även uttryckligen
            framhålles i 1918 års proposition. Obefogade eller på felaktigt
            sätt framförda yrkanden kunde på ett tidigt stadium antingen helt
            elimineras eller givas en sådan form, att de komme att överensstämma
            med lagens mening. Rättegångsförfarandet skulle härigenom till
            alla be- rörda parters fördel avsevärt förenklas.
          </p>
          <p xml:id="i-AD8ytYtEZeBEm1MDKAcfDx">
            I den mån bestämmelserna i proposition nr 13/61 2 kap. 9, 31
            och 36 $$ vinner riksdagens gillande kommer kronan genom kammarkollegium
            eller annat ombud i direkt partsförhållande till enskilda intressen
            i ett stort antal vattenmål. Allmänt ombud kan rimligtvis i så
            fall icke uppträda både som part och som rådgivare på sätt lagen
            förutser såväl i 10 kap. 42 $ som i 11 kap. 35 8. Det torde därför
            vara ofrånkomligt att rådgivningsinstitutet gives en annan utformning
            än vad hittills varit bestämt i lagen. I samband med kungörelseförfarandet
            skulle det åligga vattenrättsdomaren eller syne- mannen att dels
            till vederbörande sakkunnige översända handlingarna i målet, dels
            uppgiva den sakkunniges adress, där kostnadsfria råd kunde er-
            hållas. De sakkunniga rådgivarna böra givetvis hava varken rätt
            eller skyl- dighet att aktivt deltaga i själva rättegångarna eller
            syneförrättningarna, utan detta bör som hittills handhavas av
            särskilt befullmäktigade rätte- gångsombud i det fall den berörda
            parten så anser erforderligt. Däremot böra de sakkunniga rådgivarna
            vara berättigade att närvara vid syne- och rättegångsförhandlingarna.
            Det har visat sig att de kostnadsfria råden, varom bestämmelse
            finnes i ovan omförmälda kapitel, endast anses gälla i första
            instans, varemot er- sättningen för rådgivningen i högre instans
            prövas enligt bestämmelserna i rättegångsbalken. Med anledning
            härav bör 11 kap. 65 $ kompletteras med en sådan bestämmelse att
            rådgivningen är kostnadsfri ända till dess för- rättning eller
            dom vunnit laga kraft. En syneförrättning resp. ansökan innebär
            i och för sig i regel intet motsatsförhållande mellan tvenne parter
            utan är enbart en fråga — visserligen i och för sig mycket komplicerad
            — där nytta och skada skola prövas emot varandra och på grundval
            härav
          </p>
          <pb facs="riksdagen-motions-pdf/data/1961/mot_1961__fk__541/mot_1961__fk__541-003.pdf"/>
          <fw xml:id="i-F3sXxNjLJf9hrofHGTg8z6">
            4 Motioner i Första kammaren, nr 541 år 1961
          </fw>
          <p xml:id="i-AkmQFtg6d18YzanqFU9KB1">
            den skadelidande åtnjuta ersättning efter vissa i lagen fastställda
            regler. Att den som beröres av nyssnämnda ingrepp därför är i
            minst lika stort behov av rådgivning i högre instans som i vattendomstolen
            torde vara uppenbart. Det måste ur rättsvårdens synpunkt förefalla
            betänkligt att mål i högre instans skulle tillmätas så ringa betydelse
            att part i detta fall icke anses vara i behov av den kostnadsfria
            rådgivningen, som tillförsäkras honom i underdomstol. På grund
            av de ändrade rättsförhållanden som inträtt bl.a. genom den föreslagna
            utvidgningen i vattenlagens 2 kap. 9, 31 och 36 $$ torde det vara
            ofrånkomligt att KK den 1 november 1946 om förprövning rörande
            åtgärder till motverkande av vattenförorening m.m. samt KK 24
            april 1953 angående förberedelse av vissa företag enligt vattenlagen
            gives en ändrad utform- ning. Kronan eller kommun komma hädanefter,
            om förslaget vinner laga kraft, att själva i många fall stå som
            sökande vid förprövningarna, sam- tidigt som de skulle företräda
            allmänna och enskilda intressen som beröras av deras egna ansökningar.
            Uppenbarligen en ohållbar dubbelställning. Jag föreslår därför
            att de nämnda kungörelserna ändras så, att den som be- röres av
            de i dessa omförmälda anläggningarna på ett tidigt stadium be-
            redes möjlighet att sätta sig in i de planerade anläggningarna
            och därvid berättigas till kostnadsfria råd genom en särskilt
            förordnad sakkunnig. Under hänvisning till vad ovan anförts hemställes,
            1) iförsta hand, att riksdagen ville i anslutning till hand- läggning
            av Kungl. Maj:ts proposition nr 13/1961 även till prövning upptaga
            fråga om översyn av bestämmelserna i 10 kap. 42 $, 11 kap. 35
            8 och 65 $ första stycket samt KK den 1 november 1946 och 24 april
            1953, så att dessa bringas i överensstämmelse med de i motionen
            framförda förslagen; 2) i andra hand att riksdagen ville i skrivelse
            till Kungl. Maj:t hemställa om en utredning av hela problemet
            med den kostnadsfria rådgivningen i vattenmål.
          </p>
          <p xml:id="i-PTWKJbQPUCTgHJB2z7fBwL">
            Stockholm den 30 januari 1961
          </p>
          <p xml:id="i-R4m8ZNYbgmR4i828CNsc4H">
            Birger Gezelius
          </p>
        </div>
      </div>
    </body>
  </text>
</TEI>
