<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__fk__42/mot_1904__fk__42-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första Kammaren, N:o 42. 1
          </p>
          <p>
            N:o 42.
          </p>
          <p>
            Af herr Gilljam, om bibehållande vid vissa högre allmänna läro-
            verk af den åt latinet och grekiskan för närvarande anslagna undervisningstiden.
          </p>
          <p>
            Då jag, liksom många andra, har den lifliga öfvertygelsen, att
            vårt land allt fortfarande behöfver personer, som kommit i åtnjutande
            af klassisk bildning, är det ej underligt, att den senaste läroverkskom-
            mitténs förslag och Kungl. Maj:ts därpå grundade proposition om
            en ny organisation af våra allmänna läroverk, så vidt angår latinets
            och grekiskans ställning, framkallat djupa betänkligheter. Granskar
            man detta förslag och denna proposition, skall man lätt finna,
            att den ifråga- satta förändringen i de fem lägre klassernas nuvarande
            anordning är högst obetydlig. Blott i det enda afseendet är den
            af genomgripande betydelse, att det nu medgifna tillfället för
            lärjungarne att i fjärde och femte klasserna få undervisning i
            latin, i stället för i engelska och teck- ning, blifvit uteslutet.
            Den enda rimliga anledningen åter till denna åtgärd synes vara,
            att man velat åt den s. k. realskolan bevara dess enhetliga karaktär.
            Men icke kan väl den fördel, som denna enhetlighet beräknas komma
            att medföra, lida något det minsta afbräck för det vida öfvervägande
            flertalet vid några och sjuttio läroverk, om, med fullständigt
            bibehållande af den för dessa föreslagna undervisningsplanen,
            ett mindre antal får i fjärde och femte klasserna t. ex. vid fjorton
            läroverk utbyta engelska och teckning mot latin. Icke heller bör
            en sådan rättighet anses oförenlig med grunderna för en organisation,
            som redan på detta stadium, i den femte klassen, af praktiska
            skäl tolererar ett frivilligt ämne, franskan, utanför den egentliga
            timplanen och i gymnasiets båda Bih. till Riksd. Prot. 1904. 1
            Saml. 2 Afd. 1 Band. 15 Häft. (N:o 42). 1
          </p>
          <pb facs="riksdagen-motions-pdf/data/1904/mot_1904__fk__42/mot_1904__fk__42-002.pdf"/>
          <p>
            2 Motioner i Första Kammaren, N:o 42.
          </p>
          <p>
            öfversta klasser i stor omfattning medgifver en förut obekant
            frihet att »bortvälja» ämnen. Men för latinstudiet, om ett sådant
            fortfarande skall finnas vid våra läroverk och kunna icke blott
            skänka lärjungarne verk- ligt gagn, utan äfven göra några af dem
            dugliga till kommande veten- skaplig verksamhet inom detta område,
            äro dessa båda år oumbärliga. Inlärandet af den rika formläran
            är naturligtvis ett oundgängligt villkor för språkets studium,
            men inlärandet af former kan ännu vara ett lämp- ligt studieföremål
            för tretton- eller fjortonåringar, men passar däremot icke för
            dem, som redan kommit upp på gymnasium, hvilkas förstånds mognad
            kräfver andra delar af ämnet att pröfva sina krafter på. Latin-
            studiet kan ej heller forceras utöfver en viss gräns; det behöfves
            här en viss tid, för att järjungen skall kunna med sig införlifva
            de kun- skaper, som honom meddelas. Genom att låta latinet begynna
            på den tid, som för språket med hänsyn till dess art är den lämpligaste,
            vinnes för öfrigt både en välbehöflig lättnad i den svåra språkträngseln
            på gymnasiet och därtill den stora fördelen, att jämväl grekiskan,
            det andra klassiska språket för hvilket vi väl ock böra förbehålla
            oss några måls- män i framtiden, kan få börja i någorlunda rätt
            tid och icke, såsom efter den kungl. propositionen visar sig nödigt,
            uppskjutas och in- skränkas till de två sista gymnasieåren. Jag
            är visserligen beredd på den invändningen, att äfven om latin
            och grekiska helt och hållet toges bort ur skolan och hänvisades
            till universitetet, dit de påstås rätteligen höra, skulle vi icke
            komma att lida brist på ämnessvenner för den klassiska filologien,
            lika litet som för andra ämnen, som först förekomma vid universitetet.
            Jag förnekar ej, att påståendet en och annan gång skulle komma
            att visa sig riktigt, men nog blefve detta rena undan- tagsfall.
            Den vetenskapliga forskningen är till sin natur internationell,
            och en yngling, som gör sitt inträde vid universitetet, riktar
            icke gärna sin vetenskapliga verksamhet på ett ämne, där han själf
            okunnig har att upptaga en eventuell vetenskaplig täflan med unge
            män från andra länder, som under sin föregående skoltid fått den
            grundligaste för- beredelse för sina studier i ämnet och för längesedan
            undangjort de elementära delar af detta, som nu skulle blifva
            föremål för vår lärjunges sträfvan under åtskilliga år. Under
            sådana förhållanden synes det vara en billig begäran, att vi åtminstone
            på några ställen skola få behålla det vi hafva. Vi hafva icke
            något öfverskott att afstå. I herr departementschefens yttrande
            till statsrådsprotokollet, att den nuvarande undervisningen i
            klassiska språk vid läroverken längesedan upphört att afse bibringande
            af klas- sisk bildning och endast åsyftar att lägga en ganska
            anspråkslös grund-
          </p>
          <pb facs="riksdagen-motions-pdf/data/1904/mot_1904__fk__42/mot_1904__fk__42-003.pdf"/>
          <p>
            Motioner i Första Kammaren, N:o 42. 3
          </p>
          <p>
            val för fortsatta studier, nödgas jag till en icke oväsentlig
            del instämma. Blott den inskränkningen vill jag göra, att denna
            undervisning hittills dock visat sig kunna, om också icke fullt
            tillfredsställande, utgöra en dylik grundval och till och med,
            om än med dryg tidsuppoffring, möj- liggöra lärjungarnes vetensl
            kapliga utbildning vid universitetet, ty faktiskt hafva vi ännu
            ej blott äldre, utan äfven yngre klassiska filologer, som fullt
            förtjäna namnet vetenskapsmän. Däremot har jag svårt att för-
            stå herr departementschefens 1 omedelbart sammanhang med nämnda
            yttrande gjorda uttalande, att han för sin del finner de "klassiska
            språ- kens framtida trefnad vara väl tryggad genom det fyraåriga
            latingym- nasiet med tillfälle att under de båda sista åren lära
            grekiska och att han icke kan tillstyrka, att vid sidan häraf
            inrättas ett antal Å-läro- verk, hvilka sannolikt skulle föra
            en tynande tillvaro och icke åstad- komma nämnvärdt gagn 1 förhållande
            till därpå nedlagda kostnader. En försämring, och icke en förbättring,
            i de klassiska språkens ställ- ning vid våra läroverk är väl dock
            att vänta, när man från de 6 år med 40 veckotimmar, som nu äro
            anvisade åt latinet, tager bort 2 år och 16 veckotimmar, och från
            grekiskans 4 år med 24 veckotimmar tager bort 2 år och 10 veckotimmar.
            Målet för gymnasiets undervis- ning i latin skulle, enligt hvad
            statsrådsprotokollet angifver, inskränkas till förmåga att öfversätta
            lättare latinsk prosa, inhämtande af någon kännedom om den romerska
            litteraturen samt härför erforderlig gram- matisk kunskap. Detta
            uppställda mål sammanfaller ganska nära med det resultat, som
            för närvarande faktiskt uppnås. Då lärjungarnes all- männa förståndsmognad
            och deras i de fem nedre klasserna grundlagda kunskaper i främmande
            språk vid deras inträde på gymnasium torde komma att visa sig
            vara lika framdeles som hittills, och då den enligt statsrådsprotokollet
            fordrade klara uppfattningen af textinnehållet fort- farande torde
            komma att kräfva ungefär samma mått af grammatiska detaljer som
            hittills, hy ser jag grundade tvifvelsmål, huruvida det upp- ställda
            målet kan nås med de afsedda medlen. I statsrådsprotokollet lägges
            vikt vid det sofrade lärjungematerialet och valfriheten. Antag-
            ligen kommer äfven lärjungematerialet att fortfarande visa sig
            vara till sin beskaffenhet likartadt med det förutvarande. Lokala
            och eko- nomiska hänsyn komma alltjämt att härvidlag spela en
            mycket afgörande roll. Mången för teoretiska studier föga begåfvad
            yngling öfvergår till gymnasium, därför att ett sådant finnes
            i hans stad och han ännu icke funnit någon annan sysselsättning,
            som passar honom; å andra sidan måste mången begåfvad lärjunge
            afstå från en öfvergång till gymna- sium, därför att hans ekonomiska
            ställning icke tillåter det. Om val-
          </p>
          <pb facs="riksdagen-motions-pdf/data/1904/mot_1904__fk__42/mot_1904__fk__42-004.pdf"/>
          <p>
            4 Motioner i Första Kammaren, N:o 42.
          </p>
          <p>
            frihetens verkningar är ännu för tidigt att yttra sig; blott
            så mycket tillåter jag mig redan nu säga, att ett forceradt studium
            af latin på bekostnad af vissa andra gymnasiets ämnen, för hvilkas
            fulla tillgodo- görande lärjungen nu först blifvit mogen, synes
            mig vara ej till gagn, utan till skada för hans allmänna bildning.
            I statsrådsprotokollet anföras ytterligare några skäl mot bibe-
            hållande af läroverk med ungefär nuvarande ställning för de klassiska
            språken, hvilka jag anser mig böra bemöta. Det säges, att man
            ej kan vara öfvertygad om att allmänhetens intresse för de klassiska
            språken är så stort, att man kan påräkna ett tillräckligt antal
            lärjungar vid dylika läroverk. Det är möjligt, att detta påstående,
            om det också nu icke är riktigt, en gång kan blifva riktigt. Men
            här är det blott erfarenheten, som kan afgifva ett tillförlitligt
            vittnesbörd, och i hvarje fall måste det betraktas såsom en mycket
            klok och af nödig försiktig- het påkallad åtgärd tills vidare
            att icke på denna punkt åstadkomma en för stark brytning med det
            bestående, innan man fått se verk- ningarna af det nya, som man
            står i begrepp att införa. Hvad vi vilja framhålla är, att det
            här gäller ett allmänt intresse, som icke är be- gränsadt af skolans
            väggar eller ens af hänsyn till den klassiska filo- logien. Så
            stort och mäktigt inflytande på vår nuvarande civilisation har
            den romerska och grekiska bildningen utöfvat, att dess verkningar
            skönjas, i större eller mindre mån, inom nästan alla de äldre
            veten- skaperna, historia, filosofi, teologi, juridik, ja till
            och med inom flere af naturvetenskaperna. Ostraffadt försöker
            man ej att afstänga sig från förbindelsen med denna vetenskapens
            gamla källa, så vida man tänker verksamt deltaga i vår tids vetenskapliga
            sträfvanden eller åtminstone vill kunna följa med och tillgodogöra
            sig de vetenskapens forskningar och resultat, som låta sig förnimmas
            från andra kulturländer. Med denna uppfattning är det klart, att
            jag kan tillerkänna blott en mycket ringa betydelse åt den såväl
            i kommittébetänkandet som i statsråds- protokollet förekommande
            omständliga behandlingen af den frågan, hvilka föräldrar kunna
            hafva men af att på närmaste håll finna ett A-läroverk i stället
            för ett läroverk af den nya normaltypen. Endast så mycket anser
            jag böra erinras, att fördelen af att så att säga hemma hos sig
            påträffa just den art af läroverk, som önskas, blott kommer de
            föräldrar till godo, som bo i den ifrågavarande staden och dess
            omedel- bara grannskap, under det att med nuvarande kommunikationer
            det för flertalet föräldrar är temligen likgiltigt, om de hafva
            två eller tio mil till det af dem sökta läroverket. Slutligen
            har jag ock att beröra den af läroverkskommittéen och i statsrådsprotokollet,
            äfven i annat samman-
          </p>
          <pb facs="riksdagen-motions-pdf/data/1904/mot_1904__fk__42/mot_1904__fk__42-005.pdf"/>
          <p>
            Motioner i Första Kammaren, N:o 42. d
          </p>
          <p>
            hang, så idkeligen upprepade förmånen för lärjungar och föräldrar
            att vinna uppskof med afgörandet af lärjungens blifvande lefnadsbana.
            Afven denna förmån har sin afvigsida. En gång kommer det därhän,
            att valet måste göras, och det kan då visa sig, att lärjungen,
            bland de till buds stående, begagnat en studieväg, som beröfvat
            honom åt- skilliga fördelar, åtminstone vållar honom en tidsförlust,
            som kunnat undvikas. Detta lärer nog aldrig kunna fullständigt
            förebyggas, och den enda tröst man har är, att, om den föregående
            undervisningen varit god, den alltid kommer till nytta. Att undervisningen
            ilatin och grekiska i detta afseende icke står efter undervisningen
            i andra ämnen, torde få anses till fullo ådagalagdt genom en mer
            än tillräckligt lång erfarenhet. Ingen vågar påstå, att alumner
            med denna undervisning visat sig underlägsna andra i allmän bildning,
            i medborgerligt sinne eller i medborgerlig duglighet, och gäller
            det att genom komplettering i något eller några ämnen förvärfva
            sig kompetens för en viss befatt- ning, brukar det gå vida lättare
            för dem, som läst latin och grekiska, att förvärfva sig de nödiga
            kunskaperna i de nya ämnena, än när kom- pletteringen skall gå
            i motsatt riktning. För den uppfattning, jag här sökt göra gällande,
            har jag trott mig kunna påräkna stöd såväl af Riksdagens skrifvelse
            den 6 maj 1899, där det nämnes, att modifikationer satts i fråga
            rörande latinets upp- flyttning till nedre sjätte klassen, liksom
            ock af det i kommitté- betänkandet ofta omnämnda »Yttrande i läroverksfrågan
            1899», där det föreslås, att en A-linje, ungefär lika med den
            nuvarande i fråga om latinet samt med grekiska 1 de tre högsta
            klasserna (som enligt detta förslag utgjorde hela gymnasiestadiet),
            skulle finnas vid de tolf stiftsläroverken och vid ett af läroverken
            i Stockholm. Jämväl vid det af läroverkskommittéen afgifna betänkandet
            hafva af tre reservanter anförts skiljaktiga meningar, gående
            ut därpå, att ett visst antal så kallade A-läroverk borde upprättas,
            enligt tvennes åsikt tretton, enligt den tredjes försöksvis å
            några få orter. Med hänvisning i tillämpliga delar till nämnda
            yttrande och reservationer, särskildt beträffande valet af lämpligaste
            platser för de sålunda ifrågasatta A-läroverken, och med erinran,
            att stiftsstädernas antal för närvarande utgör tretton, har jag
            blott att tillägga, att jag i afseende på dessa läroverks inordnande
            i den föreslagna nya läro- verksorganisationen anser mig böra
            biträda det förslag, som läroverks- kommittéen vid utredningen
            af denna fråga förberedelsevis uppgjort, och hemställer alltså,
            Bih. till Biksd. Prot. 1904. 1 Saml. 2 Afd. 1 Band. 15 Häft. 2
          </p>
          <pb facs="riksdagen-motions-pdf/data/1904/mot_1904__fk__42/mot_1904__fk__42-006.pdf"/>
          <p>
            Motioner i Första Kammaren, N:o 42.
          </p>
          <p>
            att, i sammanhang med en eventuell förändrad organisation af
            rikets allmänna läroverk, vid fjorton högre allmänna läroverk,
            helst i stiftsstäderna och i Stockholm, måtte bibehållas en sexårig
            kurs i latin och en fyraårig kurs i grekiska, på sätt i den till
            läroverkskommittéens betänkande fogade bil. III närmare angifves.
          </p>
          <p>
            Stockholm den 10 februari 1904. G. F. Gilljam.
          </p>
          <p>
            STOCKHOLM, ISAAC MARCUS' BOKTRYCKERI-AKTIEBOLAG, 1904.
          </p>
        </div>
      </div>
    </body>
  </text>
</TEI>
