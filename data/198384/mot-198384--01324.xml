<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01324">
  <teiHeader>
    <fileDesc>
      <titleStmt>
        <title>Ett program för Stockholmsregionens utveckling</title>
        <author>Pär Granstedt m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett program för Stockholmsregionens utveckling</title>
          <idno type="rdwebb">G7021324</idno>
          <rs type="number">1324</rs>
          <ref type="dokument_url_text">http://data.riksdagen.se/dokument/G7021324/text</ref>
          <ref type="dokument_url_html">http://data.riksdagen.se/dokument/G7021324</ref>
          <ref type="dokumentstatus_url_xml">http://data.riksdagen.se/dokumentstatus/G7021324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-24FhhfcLncvvn1Ea4tJ4p7</idno>
            <name>ELIS ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FoKas2y8fjToiqaah7Py8u" type="signed"/>
        <correspContext corresp="i-FoKas2y8fjToiqaah7Py8u">
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-24FhhfcLncvvn1Ea4tJ4p7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1324/mot_198384__1324-001.pdf"/>
      <fw xml:id="i-A6ahc6HX5sz2uQxpiHhDau">
        Motion 1983/84:1324
      </fw>
      <div type="motHeader" xml:id="i-JScpAtZh2u5YbgJTUd1ezn">
        <div type="motTitle" xml:id="i-3PXzSFqG2NPCzdx9bUuLP2"/>
        <div type="motSubmissionInfo" xml:id="i-H4fi23AS8ZLeP4o2AfRhxt"/>
      </div>
      <div type="motBody" xml:id="i-59uJiUGJXX1Ncna5zQDzi7">
        <div xml:id="i-C53Yuq3KGMWYnBXPXG414B">
          <p xml:id="i-V3WKCtQytgLUXiCtTosm5m">
            Pär Granstedt m. fl. Ett program för Stockholmsregionens utveckling
          </p>
          <p xml:id="i-nb32C9mXMDJ5UGV36xZJe">
            Stockholmsregionen i sin helhet kan ur många synpunkter betraktas
            som en gynnad del av landet. Sysselsättningsmöjligheterna är allmänt
            sett bättre och den samhälleliga servicen bättre utbyggd. Den
            genomsnittliga skattekraften för regionens kommuner är också bättre
            än i många andra delar av landet. Samtidigt uppvisar regionen
            förvisso också problem som i många fall kan vara större än de
            som möter i andra områden. Dit hör miljöproblem, köproblem av
            olika slag och sociala problem. Den bild som skapas av de i många
            fall positiva genomsnittssiffrorna för Stockholmsregionen förändras
            dock i avsevärd grad om man ser på förhållandena i olika delar
            av regionen. Stockholmsregionen är en region i utpräglad obalans.
            Vissa delar intar en gynnad ställning medan andra brottas med
            betydande problem. Problemet med obalansen i Stockholmsregionen
            är särskilt allvarlig med hänsyn till att klyftorna i många avseenden
            tenderar till att öka.
          </p>
          <p xml:id="i-8kwUkfquVtmUQoHvV3kJkX">
            Arbetsmarknad
          </p>
          <p xml:id="i-UzBhLkUx4koYCsMQYei6vc">
            En viktig del av obalansen i Stockholmsregionen är den som kommer
            till uttryck i arbetsmarknaden. Statistik över försörjningen med
            arbetstillfällen i förhållande till förvärvsarbetande i olika
            delar i regionen visar att det i de centrala delarna av Stockholmsregionen
            går 144 arbetstillfällen på 100 förvärvsarbetande medan det i
            de nordliga förortskommunerna går ungefär 60 arbetstillfällen
            på 100 förvärvsarbetande och i de sydliga förorterna omkring 50
            arbetstillfällen. Det visar sig också att arbetslösheten är klart
            lägst i centrala regiondelarna i Stockholms, Solnas och Sundbybergs
            kommuner. Också mellan norra och södra Storstockholm är det väsentlig
            skillnad, vilket kommer till uttryck i att antalet arbetslösa
            är 50 90 fler i söder än i norr och för ungdomsgruppen under 25
            år över 7090 fler. Befolkningsmässigt och arbetskraftsmässigt
            är norra Storstockholm och södra Storstockholm jämförbara.
          </p>
          <p xml:id="i-7S2aGcdTuJyHVBcpFWahCq">
            Offentliga arbetstillfällen
          </p>
          <p xml:id="i-BRg294Gw4VDDrgJSkmEgc4">
            Eftersom den offentliga sysselsättningen och inte minst den statliga
            svarar för en onormalt stor del av samtliga arbetstillfällen i
            Stockholmsregionen så är det naturligt att fördelningen av denna
            sysselsättning spelar stor roll för arbetsmarknaden i sin helhet.
            När det gäller arbetstillfällen inom
          </p>
          <pb facs="riksdagen-motions-pdf/data/198384/mot_198384__1324/mot_198384__1324-002.pdf"/>
          <fw xml:id="i-QwmsdkBsTyQodtQnBn1D7N">
            Mot. 1983/84:1324 4
          </fw>
          <p xml:id="i-GMdv9xQFedqwEde7aGamX1">
            verksamheter där byggnadsstyrelsen har ansvar för lokalförsörjningen
            finns av totalt 23363 arbetstillfällen 21905 i Stockholms och
            Solna kommuner. Också statlig, högre utbildning och forskning
            är i mycket hög grad koncentrerad till Stockholm och Solna som
            har 14700 av totalt 16400 arbetstillfällen. Till detta kommer
            de affärsdrivande verken som också i huvudsak har sina centrala
            förvaltningar i Stockholm och Solna. Även landstinget med 58 000
            anställda visar en stor koncentration med över hälften av arbetstillfällena
            i Stockholm, Solna och Sundbyberg. Denna oerhörda koncentration
            av arbetstillfällen till de centrala delarna av regionen innebär
            naturligtvis att de boende i perifera delar av regionen missgynnas
            ur sysselsättningssynpunkt. Särskilt missgynnas kvinnorna som
            enligt många undersökningar visar mindre benägenhet att acceptera
            långa pendelresor. Det faktum att så många av de förvärvsarbetande
            i Stockholmsregionen bor i yttre delar och arbetar i de mest centrala
            delarna innebär långa och tidsödande pendlingsresor. Många gånger
            med betydande sociala problem som följd. Det ställer också oerhörda
            krav på trafikapparaten, både den kollektiva trafiken och vägnätet,
            med mycket stora trafiktoppar morgon och kväll och en extremt
            ojämn belastning. Det innebär att trafikapparaten måste byggas
            ut mycket kraftigt sett i förhållande till det genomsnittliga
            trafikflödet vilket måste ses som ett starkt samhällsekonomiskt
            slöseri. De sysselsättningsproblem som finns i vissa delar av
            Stockholmsregionen, trots den gynnade situation regionen i sin
            helhet har, visas också i SCB:s levnadsnivåundersökning där man
            frågade hur stor andel personer (16-64 år) som hade varit arbetslösa
            någon gång under de senaste fem åren. Där visade det sig att Botkyrka,
            Haninge, Södertälje, Solna, Norrtälje, Täby och Upplands-Väsby
            kommuner låg över riksgenomsnittet, flera av dem kraftigt över.
          </p>
          <p xml:id="i-HTUWsFRB52iBGJLXcaHcWH">
            Bostadsmarknad
          </p>
          <p xml:id="i-JQSSBSYiULvnUJrcHqn6Tj">
            Bostadsmarknaden är också i obalans. Antalet outhyrda lägenheter
            har ökat kraftigt under senare år. Detta är i hög grad ett resultat
            av en felaktig planeringspolitik där såväl kommunerna som länsstyrelsen
            har ett stort ansvar i och med att man 1979 föregick de befolkningstal
            som riksdagen hade fastlagt i sitt regionalpolitiska beslut och
            höjde planeringsnivåerna. Stockholmsregionen hade i september
            1983 ca 2 000 outhyrda lägenheter. Av dessa fanns 87 20 i den
            södra länsdelen, och av denna andel i sin tur ca hälften i Södertälje
            kommun. Samtidigt planerar Stockholm och andra centralt belägna
            kommuner i regionen ett tämligen omfattande bostadsbyggande. Med
            den fördelning av arbetstillfällen som finns i Stockholmsregionen
            och regionens karaktär av en gemensam bostadsmarknad, kommer ett
            fortsatt bostadsbyggande i de centrala delarna med stor sannolikhet
            att leda till ökat antal tomma lägenheter i regionens yttre delar.
            Därmed uppstår den säregna
          </p>
          <pb facs="riksdagen-motions-pdf/data/198384/mot_198384__1324/mot_198384__1324-003.pdf"/>
          <fw xml:id="i-KBtDeCgeiRiBUd5oajHfm9">
            Mot. 1983/84:1324 5
          </fw>
          <p xml:id="i-HPkRXuwo494toWdx4s77Fr">
            situationen att de kommuner som drabbas av problemet med tomma
            lägenheter inte i någon högre grad kan påverka situationen, medan
            de kommuner som planerar det mest omfattande bostadsbyggandet
            inte behöver ta konsekvenserna.
          </p>
          <p xml:id="i-SyYrek7whGsJVTkn1Bs8w">
            Ekonomi
          </p>
          <p xml:id="i-VKdQ9ZJU3kRaTToS7Aj4Tq">
            Obalansen i Stocksholmsregionen kommer också till uttryck i betydande
            ekonomiska skillnader. Också här är det främst Stockholm och vissa
            kommuner norr om Stockholm som intar en gynnad position, medan
            söderkommunerna samt de mera perifera kommunerna i norr visar
            jämförelsevis låga genomsnittsinkomster. De stora ekonomiska klyftorna
            avspeglar sig också i stora skillnader i behov av social service
            av olika slag å ena sidan och stora skillnader i skattekraft å
            den andra. Dessa båda tendenser förstärker varandra så till vida
            att ju större behovet av kommunala stödinsatser är, desto sämre
            är i allmänhet kommunens skattekraft och därmed kommunens ekonomi.
            Den mycket starka tendens till social segregering som finns i
            Stockholmsregionen har en självförstärkande effekt. Människor
            med stora möjligheter att själv välja sitt boende söker sig gärna
            till kommuner med låg kommunalskatt och små sociala problem. Människor
            som saknar valmöjligheter koncentreras i större utsträckning till
            kommuner som redan har betydande problem.
          </p>
          <p xml:id="i-E9Q5yvFvNtZnPK69eZ1X9E">
            Social service m. m.
          </p>
          <p xml:id="i-RQpv41ezqntexYzxMfaet6">
            Skillnaderna mellan kommunerna avspeglas också i sammanställningar
            över t.ex. barntillsynen där det visar sig att söderkommunerna
            och ytterkommunerna regelmässigt har den lägsta andelen barn i
            kommunal barnomsorg medan de centrala kommunerna och vissa kommuner
            i norra Storstockholm regelmässigt ligger högst. Undersökningar
            av den s.k. skolsociala profilen där man bl. a. tar hänsyn till
            andelen obehöriga lärare på olika stadier inkl. speciallärare,
            andelen invandrarelever med stödbehov i svenska, inkomstförhållandena,
            andelen barn 0-14 år i förhållande till befolkningen, andelen
            barn under 16 år som ingår i familjer som haft socialhjälp visar
            ungefär samma mönster och även en viss tendens till ökade klyftor
            mellan olika kommuner. Också när det gäller sjukvård finns tendenser
            till obalans. Bl. a. har det visat sig lättare att rekrytera läkare
            och annan sjukvårdspersonal till de centrala och norra delarna
            av regionen.
          </p>
          <p xml:id="i-6AY9jLXFWVHvjiPMFo9LEE">
            Slutsatser
          </p>
          <p xml:id="i-Kj5u5ih6ecYZKjQBooBWUX">
            Listan över förhållanden som visar på obalansen och tendensen
            till social segregering mellan olika delar av Stockholmsregionen
            kan naturligtvis göras
          </p>
          <pb facs="riksdagen-motions-pdf/data/198384/mot_198384__1324/mot_198384__1324-004.pdf"/>
          <fw xml:id="i-AM5BJYyzsSL27zYHQhJVWg">
            Mot. 1983/84:1324 6
          </fw>
          <p xml:id="i-WmnTPg478BhvK7n3CMkCV3">
            längre. Vad som här har anförts borde dock räcka till för att
            visa att problemet är mycket stort och att kraftiga åtgärder krävs
            för att vända utvecklingen. Vissa viktiga insatser har redan gjorts.
            Särskilt finns det skäl att framhålla den inomregionala skatteutjämningen
            som tillkom på initiativ av centern och socialdemokraterna. Utan
            den skulle situationen utan tvekan varit mycket värre än vad som
            nu är fallet. Samtidigt visar dock en rad faktorer på ökade klyftor.
            Ytterligare åtgärder är således nödvändiga. Viktigast är kanske
            att få till stånd en bättre fördelning av arbetstillfällen i regionen.
            Här har stat och landsting ett mycket påtagligt ansvar. En plan
            för utlokalisering för statliga och landstingskommunala arbetstillfällen
            till skilda delar av regionen behöver upprättas. Likaså bör ett
            program i samarbete mellan länsstyrelse, regional utvecklingsfond,
            landsting och berörda kommuner skapas för att stimulera näringslivet
            i underförsörjda regiondelar och underlätta en omflyttning av
            enskilda företags arbetsplatser från överhettade delar av regionen
            till sådana med brist på arbetstillfällen. Samtidigt är det viktigt
            att också få en bättre fördelning av infrastruktur och samhällsservice
            av olika slag. Högre utbildning och forskning är mer koncentrerad
            i Stockholmsregionen än i någon annan högskoleregion. Här borde
            stora möjlighet för decentralisering finnas. Också satsningarna
            inom sjukvård, utbildning m.m. bör planeras utifrån en medveten
            strävan att åstadkomma en bättre balans i regionen och motverka
            en fortsatt segregering. Staten bör mot den här bakgrunden ta
            initiativ till överläggningar med landsting och kommuner, lämpligen
            företrädda av Kommunförbundets länsavdelning, i syfte att skapa
            ett samlat program för att skapa balans i Stockholmsregionen.
          </p>
          <p xml:id="i-UC5PKhti7sKivdf8iLMSaJ">
            Hemställan
          </p>
          <p xml:id="i-EJ6JsDoqJxTGyS9VedZzrJ">
            Med hänvisning till ovanstående hemställer undertecknade att
            riksdagen beslutar att hos regeringen hemställa om initiativ i
            syfte att skapa ett samlat program för en balanserad utveckling
            i Stockholmsregionen i enlighet med vad som anförts i motionen.
          </p>
          <p xml:id="i-TdqCiR8sx4WhQt3R6rynff" type="date">
            Stockholm den 23 januari 1984
          </p>
          <p xml:id="i-LRAmPC2tMHjag1AXhA5Y1t">
            PÄR GRANSTEDT (c) KARIN SÖDER (c) ELIS ANDERSSON (c)
          </p>
        </div>
      </div>
    </body>
  </text>
</TEI>
