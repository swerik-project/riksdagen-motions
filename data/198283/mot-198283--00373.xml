<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00373">
  <teiHeader>
    <fileDesc>
      <titleStmt>
        <title>Ungdomsbrottsligheten</title>
        <author>Göran Ericsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomsbrottsligheten</title>
          <idno type="rdwebb">G602373</idno>
          <rs type="number">373</rs>
          <ref type="dokument_url_text">http://data.riksdagen.se/dokument/G602373/text</ref>
          <ref type="dokument_url_html">http://data.riksdagen.se/dokument/G602373</ref>
          <ref type="dokumentstatus_url_xml">http://data.riksdagen.se/dokumentstatus/G602373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RULC5JA5WV3y9ZKs31VLzx</idno>
            <name>GÖRAN ERICSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YEgTBqimuaY2MY8z8xY5PU" type="signed"/>
        <correspContext corresp="i-YEgTBqimuaY2MY8z8xY5PU">
          <note type="signatory" corresp="i-RULC5JA5WV3y9ZKs31VLzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__373/mot_198283__373-001.pdf"/>
      <fw xml:id="i-GkdoxvGij5VtBGxcT3Uybb">
        Motion 1982/83:373
      </fw>
      <div type="motHeader" xml:id="i-Y6WHz169r6DtZdXq1sEfwK">
        <div type="motTitle" xml:id="i-Bti57J728buPWiJ8aLi3xw"/>
        <div type="motSubmissionInfo" xml:id="i-HmcCnDWBNQdmyJtXM8k9P9"/>
      </div>
      <div type="motBody" xml:id="i-D5nsBRNU7GzcocshyfpXgw">
        <div xml:id="i-DAfuSjPgg7kE4KaLbPS3xy">
          <p xml:id="i-9mqAFGpMmWoBXptTTLwn1p">
            Göran Ericsson Ungdomsbrottsligheten
          </p>
          <p xml:id="i-8zb7S3g52EZ4XwSAx14faM">
            Inledning
          </p>
          <p xml:id="i-GmhpfvAy64S9eH5VvAdwxL">
            Brottsutvecklingen under 1970-talet och början av 1980-talet
            har känne- tecknats av en kraftig ökning av våldsbrott, andra
            ordningsbrott och tillgreppsbrott. Utan att man f. n. statistiskt
            kan vederlägga utvecklingen på våldsbrottssidan, talar dock mycket
            för att våldsbrotten blivit grövre och gränsningsmännen yngre.
            Förekomsten av rena våldsligor i storstäderna är en ny och skrämmande
            dimension på utvecklingen. Vetskapen om att våldsbrott i mycket
            stor utsträckning orsakas av alkoholmissbruk och att narkotikamissbruket
            föder en ökande ekonomisk brottslighet ger vid handen, att missbruket
            spelar en stor och kanske avgörande roll på brottsutvecklingen.
            Iakttagelsen att alkohol- och narkoti- kamissbruk går neråt i
            åldrarna stärker denna slutsats. Men även andra faktorer spelar
            en viktig roll när det gäller att bedöma orsakerna till en ökande
            ungdomskriminalitet. Det faktum att ungdom i allmänhet är en brottsintensiv
            grupp i övergången till tonåren är sedan länge ett känt faktum.
            Detta förhållande kan dock inte förklara den allvarliga utveckling
            som medfört att skolungdom inte sällan begår grova överfall som
            ibland lett till döden. En tilltagande vandalisering och hänsynslöst
            beteende som nya och oroväckande inslag under 1960-talet, har
            under 1970- och 1980-talen övergått till ett öppet och naket våld
            mot många gånger värnlösa personer. Förutom missbrukets utbredning
            under denna tid, har stora och viktiga strukturella förändringar
            ägt rum inom familjen. Barnens situation har under denna familjens
            förändringsepok drastiskt försämrats. Föräldrarnas allt större
            deltagande i arbetslivet medförde att barnen fick bära de negativa
            effekterna, som blev kontaktlöshet och främlingskap i hemmet.
            Genom forskning vet man med betydande säkerhet, vilka faktorer
            i ett barns uppväxtförhållanden som medverkar till att barnet
            under sin utveck- ling kan komma att utveckla destruktiva anlag
            eller kanske bromsas i sin utveckling. Vidare kan man också med
            stor säkerhet avgöra hur reaktioner eller utebliven reaktion från
            fostrare eller samhälle inverkar på barnets normbildning och karaktärsdaning.
          </p>
          <pb facs="riksdagen-motions-pdf/data/198283/mot_198283__373/mot_198283__373-002.pdf"/>
          <fw xml:id="i-SkHu3MUQtwPqoT1nKYqpok">
            Mot. 1982/83:373 5
          </fw>
          <p xml:id="i-Nn8GwuAxKfvjRP2Uw5gg9T">
            Familjens roll
          </p>
          <p xml:id="i-FJoyvFeYbPZY84UjuH2j5H">
            Genom olika politiska åtgärder har familjens roll och struktur
            radikalt förändrats. Det gamla hemmet som erbjöd trygghet, utbildning,
            vård och omsorg, kontakt med den äldre generationen har tömts
            på sitt för den unga generationen viktiga innehåll. Vården om
            de gamla har överförts till samhället och där de avskiljts från
            övriga yrkesverksamma och placerats i servicehus. Fostran av barnen
            har övertagits av samhällets barnomsorg och kontakten med föräldrarnas
            arbeten sker nu via den av skolan anordnade prao-verksamheten.
            Hemmets viktiga och centrala plats i den unges liv har försvunnit,
            det moderna hemmet är tomt. Den för barnen så viktiga kontakten
            med föräldrarna har inskränkts till ett minimum genom att båda
            föräldrarna ofta är förvärvsarbetande. Statistiskt vet man att
            förvärvsarbetande föräldrar har en alltför begränsad kontakt med
            sina barn. I många fall är denna kontakt så bristfällig att barn
            aktivt söker nya mamma-papparelationer med personal på barnstugor.
            Dessa bristande kontakter leder till att barnens utveckling försenas.
            Tal- och läsförmågan hos dessa barn minskar och i de extrema fallen
            har t. o. m. barnets grovmotorik och gång försenats. Dessa barn
            med små kontakter med sina föräldrar får således mycket tidigt
            störningar, som medverkar till att de i skolsituationen hamnar
            i svårigheter såväl när det gäller skolarbetet som när det gäller
            kamratrelationer. Bristande kontakter med kamrater medför att
            dessa barn genom sin isolering söker sig egna kamrater, ofta barn
            med samma problem och som finns i grupper där missbruk och kriminalitet
            är vanliga företeelser. Den trygghet och behov av en fast punkt
            i tillvaron leder till att barnen i avsaknad av föräldrar och
            kamrater i skolan söker och antar ”gängens” normer och regler.
            Den negativa utvecklingen har börjat.
          </p>
          <p xml:id="i-8JCmSvWreLeZtcKmQHJ31C">
            Kriminaliteten
          </p>
          <p xml:id="i-6CoX13a9Hfh2y8bFivSkr3">
            I de ungdomsgäng som finns i städer och tätorter, förekommer
            regelmäs-. sigt barn med sociala utvecklingsstörningar och där
            dessa störningar fått så djupgående effekter att barnen ofta är
            föremål för psykiatrisk barna- och ungdomsvård. Genom att barnen
            i kamratgängen tidigt kommer i kontakt med alkohol och narkotika
            kompliceras deras situation avsevärt. Barnens normbildning är
            svag och ofta har de tillägnat sig de normer som gänget uppställt.
            Dessa normer kan i besvärliga fall innebära brottslig verksamhet
            såsom en förutsättning för deltagande i gängets gemenskap. Barnen
            utvecklas då i en kriminell delkultur där samhällets regler och
            normer fördöms. Samhället har genom sin familjepolitik eller avsaknad
            av sådan övertagit men ej kunnat fullfölja den fostrarroll som
            föräldrarna i allmänhet ikläder sig. Samhället har genom en påtaglig
            normlöshet och svårighet att sätta gränser för ungdomar släppt
            fram ungdomsgenerationer, för vilka de
          </p>
          <pb facs="riksdagen-motions-pdf/data/198283/mot_198283__373/mot_198283__373-003.pdf"/>
          <fw xml:id="i-XaxPFZqsnKXoSRJFQDrJtf">
            Mot. 1982/83:373 6
          </fw>
          <p xml:id="i-8Xx7oV5jQFzXuj1tixxU64">
            mest elementära reglerna i samhället är obekanta. I BRÅ:s rapport
            1982:5 om brottslighet och kamratrelationer framgår, vilken central
            roll gängbildningar har för de unga som finns med i gängen. I
            rapporten framgår också att gängbildningarna med dess kriminella
            delkultur har avgörande betydelse för en del av de ungdomar som
            finns kvar under längre tider i gängen. Signifikant för många
            av de ungdomar som hamnar snett och blir kriminella är att de
            under tidiga år ofta varit ute utan tillsyn och att de frekventerat
            ungdomsgårdar och andra offentliga inrättningar. Det är sannolikt
            att det bakom flera av dessa ungdomar finns familjer där kontakten
            varit ytterligt bristfällig med barnet och att barnets huvudsakliga
            utveckling och normbildning skett utanför hemmet. Rapporten noterar
            att många av de ungas första kontakt med samhället börjat med
            s. k. ”pojkstreck”, små och oförargliga beteenden som de flesta
            vuxna begått i unga år. När unga människor från s. k. pojkstreck
            utvecklar en kriminalitet innebärande återkommande återfall till
            straffbelagda handlingar finns ett grundläggande fel i samhällets
            sätt att möta och korrigera pågående destruktiv utveckling. Oberoende
            av vilken orsak som kan ligga bakom en ung människas kriminalitet
            under en period, är kriminella handlanden svårt handikappande
            under kanske hela livet. Att omedelbart bryta ungdomars brottsliga
            beteenden, liksom att starkt reagera på brott begångna av unga
            måste vara en viktig samhällsuppgift. Reaktion mot brott är en
            uppgift inte bara för föräldrar, utan i lika hög grad av skolan
            och de rättsvårdande myndigheter- na.
          </p>
          <p xml:id="i-AeC2whgokDjeiGDjHi6ifP">
            Behandling av unga lagöverträdare
          </p>
          <p xml:id="i-ASeJqVqCJeZaePGQkvcFCs">
            Bestämmelserna om behandling av unga lagöverträdare återfinns
            i Lag med särskilda bestämmelser om unga lagöverträdare. Vidare
            stadgas i socialtjänstlagen om hjälp och stöd till unga som på
            grund av missbruk eller eljest löper risk att utvecklas destruktivt.
            Inom ramen för LVU kan också unga missbrukare omhändertas för
            vård. Vid en första anblick ter sig lagstiftningen på området
            tämligen konstruktiv och väl anpassad för att hjälpa de unga som
            löper risk eller som hamnat i missbruk och/eller kriminalitet.
            Men om lagstiftningen betraktas utifrån dess möjlighet att skydda
            unga från straff och därmed upphöja unga lagöverträ- dare till
            att undvika rättsliga åtgärder framstår lagstiftningen såsom ytterligt
            betänklig. När det gäller ungdom framstår konflikten mellan allmänpreventionen
            och individualpreventionen såsom särskilt tydlig, inte minst när
            det gäller grövre brott eller återkommande brottslighet. Eftersom
            även den unge skall komma att befinna sig i den situationen, att
            han inte faller under lagen om unga lagöverträdare utan drabbas
            av samhällets repretion fullt ut vid brottsligt handlande är det
            tveksamt att under några viktiga år när personligheten
          </p>
          <pb facs="riksdagen-motions-pdf/data/198283/mot_198283__373/mot_198283__373-004.pdf"/>
          <fw xml:id="i-6WqypJAwSZiMZW36qV4WC6">
            Mot. 1982/83:373 7
          </fw>
          <p xml:id="i-YGFaDFEwY8b7C2jgR8H6K">
            danas undandra den unge från rättsliga åtgärder. Helt uppenbart
            existerar det många fall där brott eller medverkan vid brott är
            av den karaktären att straff vore en samhällets excess mot den
            unge och i synnerhet när den sociala prognosen talar för att brottet
            är av engångskaraktär.
          </p>
          <p xml:id="i-Fk9ARTCrc6bggs1MpnMjAi">
            1964 års lag med särskilda bestämmelser om unga lagöverträdare
          </p>
          <p xml:id="i-TYH1HbAtskXQCcRCcYQ9Xf">
            Enligt svensk rätt är åklagare skyldig att väcka åtal för brott
            som hör under allmänt åtal om bevisningen är sådan att tillräcliga
            skäl föreligger. Denna absoluta åtalsplikt har dock förenats med
            vissa inskränkningar. Åklagaren har i en allt större utsträckning
            fått befogenhet att göra lämplighetspröv- ningar av åtalsfrågan,
            antingen med hänsyn till brottets beskaffenhet eller gärningsmannens
            situation. De viktigaste reglerna som tar upp fall där åtal kan
            underlåtas finns i RB 20:7. Utöver dessa stadganden kan åklagaren
            under vissa förutsättningar besluta att ej väcka åtalmed stöd
            av Lag med särskilda bestämmelser om unga lagöverträdare. Grundtanken
            bakom lagen var naturligtvis att åstadkomma en övergång från det
            stadium där åtal är uteslutet, dvs. gärningsmän under 15 år till
            ett där straffrättsskipningen tillämpas fullt ut. En annan tanke
            var också att genom ökade möjligheter till åtalsunderlåtelse undvika
            ev skadliga verkningar som lagföring och dom ansågs kunna ha på
            unga människor. Denna situation har dock radikalt förändrats genom
            narkotikamissbrukets utbredning. Den starka drivkraft som beroendetillståndet
            utgör, medför att den unge missbrukaren knappast gör någon kalkylinnebärande
            att han skulle avstå från brott om detta skulle innebära straffprocess.
            Grundtanken med lagen är när det gäller missbrukare knappast verkningsfull
            eller fyller det syfte som lagen avses ha. Andra unga lagöverträdare,
            ungdom som genom liten kontakt med föräldrar och med stor frånvaro
            i skolan och där gänget blivit referenspunk- ten kan knappast
            finna annat än välbehag i ständiga åtalsunderlåtelser och där
            deras återkommande brott inte tycks föranleda samhället någon
            åtgärd. Lagen om unga lagöverträdare, som lämnar möjlighet till
            åtalsunderlåtelser förstärker den unges uppfattning om att brott
            knappast är något allvarligt, eftersom reaktion uteblir. Möjligheten
            att underlåta åtal bör därför intimt vara förknippat med andra
            åtgärder. Om den unge begår brott och det vid den sociala utredningen
            framkommer akuta behov såväl hos den unge som hos dennes familj
            bör åtal kunna underlåtas med hänsyn till de åtgärder som vidtas
            från socialtjänstens sida. Men om socialtjänsten genom kontaktmän
            och övervakare tillsatta genom tidigare brottslighet uttömt sina
            resurser bör åtal väckas. Principen måste vara reaktion och en
            stegrad reaktion från samhällets sida.
          </p>
          <pb facs="riksdagen-motions-pdf/data/198283/mot_198283__373/mot_198283__373-005.pdf"/>
          <fw xml:id="i-3jwcMuRhXokyuoFTMcbC1D">
            Mot. 1982/83:373 8
          </fw>
          <p xml:id="i-85d1f6E2z5azscNxmGWyQY">
            Ansvarsfördelning
          </p>
          <p xml:id="i-KjNsFZTjjbwickf7RzdxVM">
            Det är viktigt att vid en översyn beakta den ansvarsfördelning
            som skall råda mellan åklagare och socialtjänsten när det gäller
            unga lagöverträda- re. Åklagaren har i sin utredning rörande begånget
            brott att se tillbaka och söka fastställa skulden, medan socialtjänstens
            utredning i huvudsak är framåtsyftande och avser utröna behandlingsvägar
            och möjligheter för den unge lagöverträdaren. Detta medför att
            myndigheterna i sina utredningar styrs av helt olika ideologier.
            Dessa skillnader i myndigheternas funktion och målsättning gör
            att handläggningen blir krånglig och svåröverskådlig. För den
            unge framstår med nödvändighet hela händelseförloppet som samman-
            vävt och obegripligt. De dessutom allt för långa handläggningstiderna
            medför att den unge inte får den naturliga återkopplingen till
            vad han gjort dvs. brottet. Socialtjänsten som genom remiss från
            åklagarmyndigheten skall yttra sig om vilka åtgärder man ämnar
            vidta påyrkar även åtgärder från åklagaren, dvs. man tillstyrker
            åtalsunderlåtelse eller överlämnar till åklagaren att besluta.
            Det är inte troligt att socialtjänsten genomgående ser det rättsliga
            förfarandet såsom skadligt för den unge, men säkert finns stor
            skepsis inför tanken om rättsligt förfarande mot unga lagöverträdare
            hos många tjänstemän inom socialtjänsten. Detta tar sig uttryck
            i att man försöker hitta åtgärder som skall vara ”tillräckliga”
            för att åklagaren inte skall åtala. Det kan då bli fråga om mer
            ingripande åtgärder än som annars vore motiverade. Det är naturligtvis
            också ett sätt för nämnden att skaffa sig garantier för att åklagarens
            bedömning inte blir annan än nämndens. Ett beslut att väcka åtal
            skulle nämligen rubba förutsättningarna för de åtgärder nämnden
            redan inlett. Syftet med åtgärderna från socialtjänstens sida
            måste i första hand vara att återföra den unge och inte att tillfredsställa
            förmodade krav från åklagaren. För att komma till rätta med detta
            måste en klarare arbetsfördelning komma till stånd med enkla och
            klara regler för de olika myndigheternas uppgifter. Den nya lydelsen
            i RB 20:7 tredje stycket bör ligga till grund för sådana regler.
            Bestämmelsen upptar åtalsunderlåtelse om det i det enskilda fallet
            förekommer resocialiseringsåtgärder. Det är således av stor vikt
            att regler utformas för berörda myndigheter, som bygger på principen
            ”alltid reaktion” inför brott. Vidare måste åtalsunderlåtelseinstitutet
            handhas med stor försiktighet och endast tillgripas i de fall
            där de planerade resocialiseringsåtgärderna har utsikter att lyckas.
            Det hittills tillämpade slentrianmässiga tillstyrkandet av åtalsunderlåtelser
            producerar generationer unga, som, förutom att de finner spänning
            i att begå brott kanske också fyller sin fritid med en roande
            sysselsättning, inte kan inse eller förstå det allvarliga i sitt
            handlande. Det är många unga kriminella som
          </p>
          <pb facs="riksdagen-motions-pdf/data/198283/mot_198283__373/mot_198283__373-006.pdf"/>
          <fw xml:id="i-2jUULQ74hBgG1NA1b4WNui">
            Mot. 1982/83:373 Fd
          </fw>
          <p xml:id="i-J2TZRojMcZVQMzDV1ivVBx">
            på grund av en felaktig missinriktad politik fått sina liv ödelagda.
            Barn och ungdom kräver kärlek och omtanke. Ett tecken på detta
            är att någon reagerar och bryr sig om. Att ständigt underlåta
            detta skapar individer utan förmåga till eget självständigt ansvarstagande.
          </p>
          <p xml:id="i-NN9P83dit8uSHh1UCanQM3">
            Straffsystemet
          </p>
          <p xml:id="i-K4hVRcgoCYGCqxbkx7Ch2A">
            Det svenska straffsystemet kan sägas vara tillämpligt på kriminella
            personer och icke kriminellt belastade. För den grupp av unga
            lagöverträdare som begår brott och återfaller i brott och där
            bakgrunden i huvudsak har social karaktär finns inget lämpligt
            tillrättaförande system. Det är naturligt- vis lätt att i den
            situationen lämna åtalsunderlåtelser med hänvisning till ”bakomliggande
            orsaker”. Men enligt vår mening styrs inte individen av bakomliggande
            orsaker, möjligen av omognad och oförstånd. Men detta kan aldrig
            vara grund för straffrihet. I anlsutning till beredningen av proposition
            1962:10 anförde justitiekans- lerämbetet följande:
          </p>
          <p xml:id="i-DZ1AeHE73P6EvcckJAJZA2">
            Huru motbjudande det än ur flera synpunkter må te sig att ingripa
            mot en så ung människa som en som är under 18 år med åtgärder
            inom kriminalvården, förekomma i verkligheten understundom sådana
            om synnerligen råhet och hänsynslöshet vittnande gärningar av
            ungdomar i nämnd ålder, att det väcker starka betänkligheter att
            kategoriskt förbjuda ådömande av fängelse för dem som i stället
            i princip hänvisa dem till behandling inom barnavården, och detta
            oavsett, att den behandling den unge där underkastas kan bli djupt
            ingripande.
          </p>
          <p xml:id="i-WUovUEywm4R134L4sDTCcs">
            Vidare anförde ämbetet:
          </p>
          <p xml:id="i-QxNTtzpZsfNwY4WZSfafoa">
            Ämbetet frågar sig vidare, om det icke skulle vara möjligt att
            skärpa ingripandet mot de unga som gjort sig skyldiga till ett
            något så när allvarligt brott och på så sätt låta dem och deras
            kamrater omedelbart efter brottets upptäckt få ett påtagligt bevis
            om det allvar, varmed samhället betraktar deras gärningar. Av
            justitiekanslerämbetets remissvar framgår tydligt att ämbetet
            under inga förhållanden kunde lämna unga lagöverträdare utanför
            möjlighet till rättsligt förfarande. Men å andra sidan fann ämbetet
            att de till buds stående straffen inte helt kunde anses anpassade
            till den grupp det här var fråga om. Samma förhållande gäller
            för dagen, möjligen än mer tillspetsat. De allmänpreventiva straffen
            såsom fängelse och böter är inte verkningsfulla straff. Korta
            och ytterst flyktiga fängelsevistelser som det kan bli aktuellt
            för unga lagöverträdare vid de första tillfällena inger ingen
            respekt eller uttrycker inte det allvar som samhället ser på deras
            gärningar. Böter ensamt eller i kombination med villkorlig dom
            är inte heller det verkningsfulla straff, särskilt som unga under
            20 år sällan har en fast inkomst. Lika verkningslöst är att i
            de övre åldrarna 17-20 år rekommendera
          </p>
          <pb facs="riksdagen-motions-pdf/data/198283/mot_198283__373/mot_198283__373-007.pdf"/>
          <fw xml:id="i-RUPLnCQT5UciqTbLzoPrhW">
            Mot. 1982/83:373 10
          </fw>
          <p xml:id="i-H5DJb9SGySvJxXE6hKZHE9">
            barnavårdande åtgärder. Återstår därför åtalsunderlåtelse för
            myndigheten, för att komma ur en komplicerad situation. Den alltmer
            tilltagande ungdomsbrottligheten kräver därför ett nytt anpassat
            straffsystem för unga lagöverträdare. I ett sådant straffsystem
            skall naturligtvis som en av huvudpunkterna vara kontraktsvård
            för dem som begått brott i anslutning till missbruk eller för
            finansierande av missbruk. Ett nytt straffsystem bör inte utesluta
            de straff som finns i dagens straffsystem, men arsenalen av åtgärder
            som mer inriktar sig på unga bör tillföras systemet. Huruvida
            de förslag som BRÅ tagit upp i sin PM Nytt straffsystem är tillräckliga
            kan vi inte uttala oss om. De åtgärder BRÅ föreslagit avser även
            vuxna lagöverträdare, för vilka dagens straffsystem är anpassat
            och knappast behöver reformeras.
          </p>
          <p xml:id="i-7MnfbiNa4ca1Zw8MnsCMbY">
            Huvudprinciper
          </p>
          <p xml:id="i-VCw73noxmkisoi5dQTLdrR">
            Ett nytt straffsystem för unga lagöverträdare bör ha såsom bärande
            element, fostrande och normgivande delar. Vidare bör ett sådant
            straffsys- tem bygga på omedelbarhet, dvs. att gärningsmannen
            själv får delta i återuppbyggnad eller återställandet av genom
            vandalisering skadad egen- dom. Den unge skall bringas att aktivt
            delta i återställandet av tillgripen egendom eller på annat sätt
            återskapa det som genom hans/hennes vållande skadats.
          </p>
          <p xml:id="i-3fWwuxGqiZh12e7L1oCq5J">
            Hemställan
          </p>
          <p xml:id="i-9AG3irKYYA8vLzoyB6mkxk">
            Mot bakgrund av vad som anförts hemställs 1. att riksdagen hos
            regeringen begär en översyn av lagen med särskilda bestämmelser
            om unga lagöverträdare, 2. att riksdagen hos regeringen begär
            en översyn av ansvarsför- delningen mellan socialtjänsten och
            åklagarmyndigheten syf- tande till klarare regler, 3. attriksdagen
            hosregeringen begär en utredning rörande ett nytt straffsystem
            anpassat för unga lagöverträdare.
          </p>
          <p xml:id="i-AoTU4dBsCjEYUjU4iv8iL" type="date">
            Stockholm den 17 januari 1983
          </p>
          <p xml:id="i-FjJ5yQDUnnxcb6GYMUoFMh">
            GÖRAN ERICSSON (m)
          </p>
        </div>
      </div>
    </body>
  </text>
</TEI>
