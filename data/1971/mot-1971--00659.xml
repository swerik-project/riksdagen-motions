<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00659">
  <teiHeader>
    <fileDesc>
      <titleStmt>
        <title>om rätt för makar att anta hustruns släktnamn, m. m.</title>
        <author>av herr Möller i Göteborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rätt för makar att anta hustruns släktnamn, m. m.</title>
          <idno type="rdwebb">FU02659</idno>
          <rs type="number">659</rs>
          <ref type="dokument_url_text">http://data.riksdagen.se/dokument/FU02659/text</ref>
          <ref type="dokument_url_html">http://data.riksdagen.se/dokument/FU02659</ref>
          <ref type="dokumentstatus_url_xml">http://data.riksdagen.se/dokumentstatus/FU02659</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nu7SXhznjuZtFudgGtuJU</idno>
            <name>BIRGER MÖLLER</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6ZfRtRRuqokoPLHxLDQYpM" type="signed"/>
        <correspContext corresp="i-6ZfRtRRuqokoPLHxLDQYpM">
          <note type="signatory" corresp="i-Nu7SXhznjuZtFudgGtuJU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__659/mot_1971__659-001.pdf"/>
      <fw xml:id="i-GsfdPf1w1xzkPjf5PRPEmC">
        Mot. 1971: 659 I
      </fw>
      <div xml:id="i-Nfe43JgkaNexUYsyXbHHMC" type="motHeader">
        <div xml:id="i-DpiGoNC3kzoQJsdBVCcjxv" type="motTitle"/>
        <div xml:id="i-RLQRFnGwVDFu6Reg9ueR67" type="motSubmissionInfo"/>
      </div>
      <div xml:id="i-6iETaEUf9QcvHY32357wCE" type="motBody">
        <div xml:id="i-SwUpQ2z3tuzadb5fcV9fEz">
          <p xml:id="i-3LEKTHCrbknd3FmELBsoGz">
            Nr 659
          </p>
          <p xml:id="i-3SUu37XnZWbXNNM6tDZg1J">
            av herr Möller i Göteborg om rätt för makar att anta hustruns
            släktnamn, m. m.
          </p>
          <p xml:id="i-3qK2SXyKD5LoU3bQUef5c9">
            ”När utskottsmajoriteten vill gå ännu ett steg längre — och ett
            långt steg längre — och begär utredning med syfte att skapa en
            ordning som går ut på att mannen skall kunna efter blott och bart
            en anmälan förvärva hustruns släktnamn — givetvis med hennes samtycke
            — kan jag inte vara med längre. Det får ju vara någon ordning
            på torpet! ”
          </p>
          <p xml:id="i-C9WnzCAhvdpgAKKScbsPbG">
            Ur riksdagsdebatten 1963 om förslaget till namnlag.
          </p>
          <p xml:id="i-KDa7rDQajGMHKj8mwjaRNN">
            När riksdagen 1963 behandlade förslaget till namnlag ansåg utskottet
            att makar gemensamt skulle kunna få antaga hustruns släktnamn
            såsom makarnas gemensamma. På grund av systematiska och lagtekniska
            skäl hade utskottet inget omedelbart förslag utan begärde utredning
            om hur detta i alla detaljer skulle fastläggas. Dessvärre förlorade
            utskottsmajoriteten i riksdagen. Ett annat förslag från namnrättskommittén
            att makarna genom gemensam anmälan skulle kunna låta kvinnans
            efternamn — om det vore ett annat än mannens — bli barnets efternamn,
            fördes inte fram i propositionen. Även på denna punkt skedde alltså
            en ändring till kvinnans nackdel — men även till mannens nackdel
            såsom framgår nedan. Sedan dess har könsrollsdebatten och den
            allmänna inställningen om lika rättigheter för man och kvinna
            vuxit i styrka. Namnlagen har nu också varit i tillämpning i över
            sju år. Patent- och registreringsverket skriver i petita för 1971/72
            att under dess planeringsperiod 1970/71 — 1975/76 bör en översyn
            av namnlagen komma till stånd. Tiden är minst sagt mogen för att
            som huvudprincip en likaställning i namnhänseende beredes personer
            som ingår äktenskap.
          </p>
          <p xml:id="i-Lteh6Fqzs8LabcmDWfQuxU">
            1. Hustruns släktnamn bör kunna användas såsom makarnas gemen-
            samma. Kvinnan kan vid ingående av äktenskap anta mannens efternamn
            eller behålla sitt eget, men även när båda makarna så önskar kan
            de inte båda erhålla kvinnans efternamn. Om en man heter Svensson
            och en kvinna Rosengren måste de efter giftermål båda heta Svensson,
            eller
          </p>
          <pb facs="riksdagen-motions-pdf/data/1971/mot_1971__659/mot_1971__659-002.pdf"/>
          <fw xml:id="i-HUvHt9bSCG2HoFbbYpHKkL">
            Mot. 1971: 659 8
          </fw>
          <p xml:id="i-KsB7iCS3FZQLMWXDEPu52h">
            Svensson respektive Rosengren. Namnet Rosengren är som släktnamn
            uteslutet för dem båda gemensamt. (Det finns möjlighet till speciellt
            ansökningsförfarande, men då hindrar rigorösa namnskyddsbestämmelser
            ofta namnbyte.) Detta är en olämplig princip ur likställighetssynpunkt.
            Det har också nackdelar ur praktiska synpunkter. Kvinnans namn
            kan vara mer särskiljande än mannens, men ändå kan hennes efternamn
            inte genom anmälan få bli makarnas gemensamma efternamn. Hur angeläget
            det kan vara för makarna att vid giftermål kunna välja att bära
            kvinnans efternamn visar undersökningar om olika namns förekomst.
            Den av namnrättskommittén återgivna frekvensutredningen från slutet
            av 1950-talet gav till resultat (Göteborg inte inräknat) att de
            19 vanligaste son-namnen bars av ungefär 2/5 av befolkningen.
            Vanligast var Andersson, som bars av 380 000, därefter kom Johansson
            med 365 000, Karlsson med 335 000 och Nilsson med 225 000. Detta
            visar hur synnerligen angeläget det kan vara att två blivande
            makar skall kunna få välja det mer särskiljande namn som kvinnan
            ofta bär. Om mannen ges rätt att anta kvinnans flicknamn, ifall
            hon vid äktenskap behåller detta, bleve det inte vanligare att
            två gifta personer bär olika namn, utan tvärtom ovanligare, Behåller
            kvinnan sitt flicknamn skulle i exemplet jag anfört mannen komma
            att heta Svensson och kvinnan Rosengren, medan enligt förslaget
            här och om herr Svensson så önskar i stället båda skulle heta
            Rosengren, Det betyder ökad namnlikhet i familjen. Några för den
            principiella frågan mindre viktiga specialfall behandlas nedan
            i indragen text. Naturligtvis måste en spärr skapas så att inte
            båda parterna vid giftermål byter efternamn till att bli den andres
            tidigare efternamn. Om de väljer att inte var och en behålla sitt
            tidigare efternamn, bör regeln vara att förutsättningen för att
            kvinnan skall få anta mannens efternamn är att han behåller det,
            liksom att förutsättningen för att mannen skall få anta kvinnans
            flicknamn är att hon behåller detta. I det rena undantagsfall
            där parterna på så sätt är oense om vilket efternamn de båda skall
            bära, att mannen i det anförda exemplet önskar att båda skall
            heta Rosengren medan kvinnan anser att båda skall heta Svensson,
            måste en schablonprincip tillämpas om att ettdera av kontrahenternas
            efternamn får väljas med företräde. Beträffande rätt att senare
            under äktenskapet antaga sin makes eller makas efternamn, liksom
            möjligheter att efter skilsmässa eller dödsfall få återta sitt
            efternamn före äktenskapet, bör regler motsvarande som för närvarande
            gäller för kvinnans del kunna tillämpas.
          </p>
          <pb facs="riksdagen-motions-pdf/data/1971/mot_1971__659/mot_1971__659-003.pdf"/>
          <fw xml:id="i-PuURp5H5VsN9d76EznMagi">
            Mot. 1971: 659 9
          </fw>
          <p xml:id="i-FhEQuxX8iYumEwaYshCmW6">
            Komplikationer torde inte uppstå på grund av s.k. tilläggsnamn
            (dvs. i den fråga som här behandlas möjligheten för kvinnan att
            bära ett efternamn före det egentliga, sista efternamnet, vilket
            egentligen benämnes släktnamn). Tilläggsnamnet kan nu skrivas
            in eller strykas på begäran av kvinnan till pastorsexpedition.
            För barns släktnamn innebär tilläggsnamn inte heller extra problem,
            eftersom det är släktnamnet som tillfaller dem. Däremot borde
            mannen få rätt att på samma sätt som kvinnan få anta tilläggsnamn.
            Hon har i det anförda fallet enligt nuvarande bestämmelser rätt
            att kalla sig Rosengren Svensson. I det fall då makarna enligt
            detta motionsförslag gemensamt antar namnet Rosengren som släktnamn
            vid äktenskapets ingående, borde maken enligt motsvarande princip
            genom anmälan kunna få kalla sig Svensson Rosengren. Av affärsmässiga
            eller andra skäl kan han givetvis vilja i viss mån ha kvar sitt
            tidigare namn, trots att han som släktnamn ändock föredrar Rosengren.
            Motiveringen för att så bör kunna ske är alltså densamma som hittills
            givit denna rätt till
          </p>
          <p xml:id="i-RyNG68eW2xpbT6Gi2LAYun">
            kvinnan.
          </p>
          <p xml:id="i-U74AscLvKcQ3Ma7kEXUgo5">
            Att överse regler i namnhänseende ingår varken i den familjerättsliga
            kommitténs eller i den familjepolitiska kommitténs uppdrag. Familje-
            rättsliga kommittén må enligt direktiven ”ta upp även andra familje-
            rättsliga frågor till övervägande” men någon avsikt att ta upp
            namnfrågor har inte förelegat inom kommittén. I denna fråga är
            det av vikt att till slut citera ur Fredrika-Bremer- Förbundets
            otvetydiga yttrande år 1960 över namnrättskommitténs förslag.
            Däri hävdas att det förefaller ”ologiskt och oriktigt och föga
            i överensstämmelse med förslagets individualistiska grundsyn att
            icke på motsvarande sätt redan vid äktenskapets ingående även
            hustruns namn kan godkännas som gemensamt namn för makarna. Fredrika-Bremer-
            Förbundet påpekade redan i sitt yttrande 1921 att det kan föreligga
            ett intresse för mannen att få hustruns namn godkänt för sig,
            om exempelvis hans namn är ett vanligt och hennes ett särskiljande.
            En sådan möjlighet skulle vara i god överensstämmelse med en av
            de vägledande grundprin- ciperna i förslaget, nämligen att den
            enskildes namn i lika mån är ett uttryck för hans personlighet
            som för samhörigheten med familjen, en princip som givetvis bör
            gälla i lika hög grad oavsett namnet är mannens eller kvinnans.”
          </p>
          <p xml:id="i-Y8Ud5xBLoGbN2j3TH6MheY">
            2. Formerna bör ändras för bibehållande av flicknamn (resp. ”pojknamn”')
            Det ovanstående gällde de bristfälliga möjligheterna att vid giftermål
            antaga endera partens släktnamn som det gemensamma. Men också
            själva förfarandet bör ändras. Den nuvarande namnlagen
          </p>
          <pb facs="riksdagen-motions-pdf/data/1971/mot_1971__659/mot_1971__659-004.pdf"/>
          <fw xml:id="i-WQzaate8yWedqRFWdV2yXm">
            Mot. 1971: 659 10
          </fw>
          <p xml:id="i-5XzNxtCiZ51d8Wg2yrHwZ5">
            har som nämnts bestämmelsen att kvinnan kan få behålla sitt flicknamn.
            I stället för att som nu kvinnan måste göra anmälan för att få
            behålla detta, borde regeln bli att vardera parten behåller sitt
            efternamn, om inte gemensam anmälan görs att endera efternamnet
            skall bli bådas gemensamma. Mot detta kan knappast anföras att
            hittills antalet kvinnor som behållit sitt flicknamn inte varit
            stort. Ty det beror delvis på den nuvarande konstruktionen. I
            en utmärkt hörnartikel i Dagens Nyheter den 6/2 1970 skrev Åke
            von Zweigbergk: Kvinnan måste bestämma sig senast vid vigseln,
            och sedan lysning upphört att vara obligatorisk kan betänketiden
            bli mycket kort. Just då kan kvinnan dra sig för att framställa
            krav på eget släktnamn, något som kanske mannen uppfattar som
            att hon tvivlar på äktenskapets hållbarhet. Huvudskälen för att
            kvinna normalt får behålla sitt släktnamn vid äktenskap anser
            jag vara: a) De kvinnor som nu ingår äktenskap har i allmänhet
            yrkesarbete eller håller på med yrkesutbildning, och de räknar
            sällan med att bli hemmakvinnor i och med giftermålet. En fördel
            att behålla det namn under vilket man blivit känd i yrket. b)
            Risken för att äktenskap slutar med skilsmässa är rätt stor. I
            en sådan situation har hustrun fördel av att ha behållit sitt
            släktnamn. c) Regeln ger större jämlikhet mellan olika samlevnadsformer.
            Det förefaller mig därför rimligt att namngemenskap mellan makarna
            bara uppkommer om de båda önskar det och gör vederbörlig anmälan,
            Det bör kunna ske inte bara då äktenskapet ingås, utan också senare,
          </p>
          <p xml:id="i-2qY6B91fj9xPEGZfNYAMLo">
            Det som i sådana fall bör kunna ske är givetvis att antingen
            mannen antar kvinnans släktnamn eller att kvinnan antar mannens.
            Om det är så att folk nästan genomgående vill gemensamt bära mannens
            efternamn, innebär de i denna motion föreslagna, nya reglerna
            — att även kvinnans flicknamn skall kunna bäras gemensamt och
            att särskild anmälan måste ske för ändring av efternamn vid giftermål
            — ingen nämnvärd ändring av nuvarande läge. Om det däremot är
            så att maken i framtiden i stor utsträckning vill kunna få bära
            kvinnans tidigare efternamn gemensamt med henne, eller kvinnan
            i ökad utsträckning vill behålla sitt flicknamn om förfarandet
            härför ändras, så talar starka skäl för att ändra reglerna. Tvingande
            regler mot folks vilja bör om möjligt undvikas, i synnerhet när
            de verkar diskriminerande.
          </p>
          <pb facs="riksdagen-motions-pdf/data/1971/mot_1971__659/mot_1971__659-005.pdf"/>
          <fw xml:id="i-QMbDbxamy63cYGmgeL3BfG">
            Mot. 1971: 659 11
          </fw>
          <p xml:id="i-7pbw56RLLYb323uEf1izzq">
            3. För barn bör moderns efternamn kunna få antagas. I namnrättskommitténs
            förslag ingick också följande lagtext: ”Barn i äktenskap må efter
            anmälan antaga moderns släktnamn såsom ogift.” Denna bestämmelse,
            som skulle göra det möjligt för makarna i äktenskap att gemensamt
            bestämma vilkendera makens efternamn som är lämpligast, bortföll
            i propositionen. Men det kan vara mycket angeläget, i fall då
            mannen t. ex. av yrkesskäl definitivt önskar bibehålla sitt namn,
            att makarna får rätt att gemensamt besluta att ge barnet moderns
            släktnamn såsom ogift, ett namn som kan vara vida mer särskiljande
            än mannens. Den alltmer omfattande likaprincipen i könsrollshänseende
            och den nuvarande huvudmålsättningen att i olika sammanhang låta
            kontrahen- terna i ett äktenskap gemensamt få bestämma i olika
            angelägenheter gör förslaget ännu mer slagkraftigt än då frågan
            behandlades för åtta år sedan och namnrättskommitten redan då
            förordade det. Med hänvisning till ovanstående hemställes, att
            riksdagen måtte besluta att i skrivelse till Kungl. Maj:t anhålla
            om antingen utredning eller omedelbart förslag rörande dels rätt
            för makar att antaga hustruns släktnamn såsom makarnas gemensamma,
            dels rätt för vårdnadshavare att genom anmälan låta barn i äktenskap
            få antaga moderns släktnamn såsom ogift, dels regler som i enlighet
            med ovanstående ändrar förfarandet för bibehållande av flicknamn
            etc. vid äktenskaps ingående.
          </p>
          <p xml:id="i-5VWqFYxGFFkTqrBT7gtZ5w" type="date">
            Stockholm den 27 januari 1971
          </p>
          <p xml:id="i-XyMf7HFyjUJ6wn19Wyy8mM" type="signatureBlock">
            BIRGER MÖLLER (fp) i Göteborg
          </p>
        </div>
      </div>
    </body>
  </text>
</TEI>
