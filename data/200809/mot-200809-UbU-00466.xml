<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00466">
  <teiHeader>
    <fileDesc>
      <titleStmt>
        <title>Nytt universitet i Stockholmsregionen</title>
        <author corresp="i-H7qdW9GRQn7LaQ2UGGAvYC">av Kerstin Lundgren (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nytt universitet i Stockholmsregionen</title>
          <idno type="rdwebb">GW02Ub466</idno>
          <rs type="number">Ub466</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub466/text</ref>
          <ref type="dokument_url_html">http://data.riksdagen.se/dokument/GW02Ub466</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub466</ref>
          <ref type="doc">http://data.riksdagen.se/fil/8CE0FF97-7BC1-4A26-9232-40C8557D64A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MnLMdmNHZZp4X3URRzfjyJ" type="signed"/>
        <correspContext corresp="i-MnLMdmNHZZp4X3URRzfjyJ">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction type="numbering" xml:id="i-CHP3G1yiYDyXcPy78z39uM">
          <date when="2008-10-08"/>
        </correspAction>
        <correspAction type="submission" xml:id="i-6Eshv6SSvgQy2asrgJiJXY">
          <date when="2008-10-06"/>
        </correspAction>
        <correspAction type="transfer" xml:id="i-M3mMtFpTJb4hpwcaZ2k32b">
          <date when="2008-09-30"/>
        </correspAction>
        <correspAction type="assigned" xml:id="i-SP7grXyvF7RkqCTvh78m7T"/>
        <correspContext corresp="i-SP7grXyvF7RkqCTvh78m7T">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WWZk1YcDpyvmT4CiKdB4Fw">
            Förslag till riksdagsbeslut
          </head>
          <p xml:id="i-DBu2u6kVX58fLwQyPhTL8W">
            Riksdagen tillkännager för regeringen som sin mening vad som
            anförs i motionen om att snarast ge Stockholmsregionen ett nytt
            universitet.
          </p>
        </div>
        <div type="motContent">
          <head type="h1" xml:id="i-SdXLKMEMH7KbaDdwJKSkM1">
            Motivering
          </head>
          <p xml:id="i-NKyXWjnHfov8shnTH6MXDu">
            Det är avgörande att Sverige förmår upprätthålla en forskning
            i världsklass och det kräver strategiska satsningar. En utbyggnad
            av den högre utbildningen i Stockholmsregionen och ett nytt universitet
            skulle förstärka förutsättningarna för tillväxten i hela landet.
            Väl medveten om att den kraftiga satsning som skett på kvantitet
            gör behovet av att nu satsa på kvalitet före kvantitet extra angelägen.
            Samtidigt har det breddade utbudet bekräftat att nya högskolemiljöer
            öppnar dörren till högre utbildning för nya grupper och för nya
            arbetsmetoder. Södertörns högskola är ett mycket gott exempel
            på just detta.
          </p>
          <p xml:id="i-24aiEjpdWjje2hFAuS8VnR">
            Högskolan inrättades efter ett riksdagsbeslut 1995. Bakgrunden
            till högskolan var bl.a. att övergången till högre studier var
            låg i södra Storstockholm, arbetslösheten hög och segregationsproblemen
            tenderade att öka. Redan från början klargjordes att det var ett
            nytt universitet och inte en ny regional högskola som skulle byggas
            upp. Riksdagen ställde forskningsresurser till förfogande genom
            avkastningen från Östersjöstiftelsen som bildades i samband med
            avskaffandet av löntagarfonderna.
          </p>
          <p xml:id="i-UsvSDeVvg1JvYJbYQvKjs7">
            Högskolan har som uttalat mål att utbildning och forskning ska
            vara såväl mångvetenskaplig som mångkulturell. I högskolans utbildning
            och forskning belyses och problematiseras mångkulturella och mångvetenskapliga
            frågor inom humaniora, samhälls- och naturvetenskap. I detta arbete
            har man god kontakt med nationella och internationella forskningsmiljöer.
          </p>
          <p xml:id="i-Uc7TDyNsqUG73ykGV4QYd1">
            Det är viktigt att minska den sociala snedrekryteringen, bryta
            könsmönstren och öka andelen kvinnor i professorskåren. Här utgör
            de nya universiteten en möjlig injektion. Södertörns högskola
            skulle som universitet förstärka den bilden. Högskolan har visat
            att man breddat rekryteringen från studieovana miljöer och tydligt
            rekryterat från Stockholm söder om söder samt Södertörn. Andelen
            kvinnliga docenter har ökat. Andelen kvinnliga professorer är
            nästan dubbelt så hög som den nationella nivån.
          </p>
          <p xml:id="i-3SodofHBsSW351smBSxvmD">
            Södertörns högskola har generell kandidat- och magisterexamensrätt.
            Redan 2002 lämnade man in sin första ansökan till regeringen om
            att få bli universitet. Sedan dess har ingenting hänt. Istället
            för att gå vidare med denna ansökan tittade den tidigare regeringen
            på om KI, KTH och Södertörns högskola skulle kunna forma ett nätverksuniversitet.
            Skälet för detta verkar främst vara den gamla regeringens politiska
            låsning till att det bara ska finnas ett tydligt universitet i
            varje region. Här föreslås att riksdagen ger regeringen till känna
            vad som här anförts om att ge Stockholmsregionen ett nytt universitet
            denna gång på Södertörn.
          </p>
        </div>
        <div type="motSignatures">
          <list>
            <item xml:id="i-6f6gAdMqmH7edwekaemh1C" who="i-H7qdW9GRQn7LaQ2UGGAvYC">
              Kerstin Lundgren (c)
            </item>
          </list>
        </div>
      </div>
    </body>
  </text>
</TEI>
