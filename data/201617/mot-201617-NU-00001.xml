<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-00001">
  <teiHeader>
    <fileDesc>
      <titleStmt>
        <title>Parkeringsskatt</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1 av Karin Svensson Smith (MP)</title>
          <idno type="rdwebb">H4021</idno>
          <rs type="number">1</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4021/text</ref>
          <ref type="dokument_url_html">http://data.riksdagen.se/dokument/H4021</ref>
          <ref type="dokumentstatus_url_xml">http://data.riksdagen.se/dokumentstatus/H4021</ref>
          <ref type="docx">http://data.riksdagen.se/fil/BC2DE5D6-E3AF-4C13-AF02-B420CFB66B50</ref>
          <ref type="pdf">http://data.riksdagen.se/fil/9BF8F586-E211-4673-ACCC-7735BE314C9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XweDFxd7hrZ8nqXv9nNPme" type="signed"/>
        <correspContext corresp="i-XweDFxd7hrZ8nqXv9nNPme">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-VNFYTDK64zjGMNoZ6gehnY" type="submitted">
          <date when="2016-09-13"/>
          <time when="14:01:00"/>
        </correspAction>
        <correspAction xml:id="i-HJgeQ6qkgjzqnP8GUX95pB" type="reviewed">
          <date when="2016-09-14"/>
          <time when="12:50:00"/>
        </correspAction>
        <correspAction xml:id="i-RQUN2NSkkpGdLEYu3teucs" type="referred">
          <date when="2016-10-14"/>
        </correspAction>
        <correspAction xml:id="i-8RfppkcMG3Ba4gkXzSWdPh" type="assigned">
          <date when="2017-06-01"/>
          <time when="08:51:24"/>
        </correspAction>
        <correspContext corresp="i-8RfppkcMG3Ba4gkXzSWdPh">
          <ref type="assignedTo">Näringsutskottet</ref>
        </correspContext>
        <correspAction xml:id="i-XQczja9Edt8GjZdzPRHWq7" type="behandlas_i"/>
        <correspContext corresp="i-XQczja9Edt8GjZdzPRHWq7">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3eiJDkAxFU9yqjDfbM2kKB" type="motHeader">
        <div xml:id="i-S4hBRgjuK8fX65hn6eBS6u" type="motTitle">
          Motion till riksdagen 2016/17:1 av Karin Svensson Smith (MP)
          Parkeringsskatt
        </div>
      </div>
      <div xml:id="i-Jn6eMDWYiTkUVMoQR4gZMG" type="motBody">
        <div xml:id="i-CvPwAmEF7u8DhWetkj3eEz" type="motProposal" subtype="förslag">
          <head xml:id="i-37ZdnHRmxgbogk9y8USW6E">
            Förslag till riksdagsbeslut
          </head>
          <list xml:id="i-QuPonGATCKVkKBNb9jf1TF">
            <item xml:id="i-W3Hm9bhYszqNGKsCRXKBkm" sortKey="Yrkande 1">
              Riksdagen ställer sig bakom det som anförs i motionen om att
              regeringen bör överväga en utredning av skatt på parkering och
              tillkännager detta för regeringen.
            </item>
          </list>
        </div>
        <div xml:id="i-QTSLbC2s6BeqUPkqC3A4Xo" type="motContent">
          <head xml:id="i-5bJbGPaX8fG3kDaHjcm2e3" type="h1">
            Bakgrund
          </head>
          <p xml:id="i-ENkN6DfkK2dEFTaJWf8sDT">
            Den samlade transportsektorn i Sverige står idag för ca 40 %
            av all klimatpåverkan. Mellan 2008 och 2014 minskade utsläppen
            från personbilstrafiken med 14 procent, mycket tack vare att bilarna
            blev energieffektivare. Tyvärr har utvecklingen vänt och sedan
            2015 ökar utsläppen från vägtrafiken igen.
            <ref xml:id="i-GUahXNVwnK8j99qJgqLSFo" target="i-RmhpP4eRaiHJ8m8bUa6zci">
              [1]
            </ref>
            Enligt Trafikverket beror trendbrottet på att den tekniska utvecklingen
            inte längre hinner kompensera för den stora ökningen av vägtrafiken.
            Färska siffror från Trafikanalys visar nämligen att svenskarna
            spenderar allt mer tid bakom ratten. Från 2014 till 2015 ökade
            den totala körsträckan per person i landet från 655 mil till 663
            efter flera års minskning.
          </p>
          <p xml:id="i-N8LBBaWAGRhc9aj2PY7WSQ">
            Samtidigt har Sverige åtagit sig att bli ett av världens första
            fossilfria välfärdsländer. För att leva upp till löftet efter
            klimattoppmötet i Paris och nå Miljömålsberedningens sektormål
            om 70 procents minskning av utsläppen från transportsektorn mellan
            2010 och 2030 (flyg borträknat) krävs därför drastiska åtgärder
            för att vända utvecklingen och minska oljeberoendet. Detta kräver
            en övergång till mer hållbara transportslag, transportsnål samhällsplanering,
            ökad andel förnybara drivmedel och energieffektivisering.
          </p>
          <head xml:id="i-Py8Dv58ohQpHqAMWe5qDY3" type="h1">
            Stor potential för minskad biltrafik i städer
          </head>
          <p xml:id="i-NqjfPo64jbmcdAzSPAz7Jt">
            Resor till och från arbetet utgör en stor del av biltrafiken
            i städer, särskilt under rusningstrafik på vardagar. En studie
            av biltrafiken i centrala London mellan kl 7 och 13 på vardagar
            visade bland annat att hela 90 procent av resorna var pendlingsresor
            till eller från arbetet.
            <ref xml:id="i-97RNCmDe3VgLdnPcivXY19" target="i-BABYdTdsD9QHh1UfDMWrHT">
              [2]
            </ref>
            En färsk studie vid Gymnastik- och idrottshögskolan visar att
            drygt 110 000 personer i Stockholms län skulle kunna byta dagens
            bilpendling mot cykel och ändå få en restid på max 30 minuter.
            <ref xml:id="i-Tvta76R8WbBjJqsPkvsfjE" target="i-4HRZ4QXsvTeEsdLyqSKzYM">
              [3]
            </ref>
            Trots denna potential planeras ofta infrastrukturen utifrån trafiktopparna
            för personbilstrafiken, vilket innebär ett ineffektivt utnyttjande
            av städernas ytor.
          </p>
          <p xml:id="i-2YRSrLrjt9mM6DfJXyqngS">
            Men det är inte bara den rörliga trafiken som planeras ineffektivt.
            På samma sätt som många vägar är överdimensionerade under en stor
            del av dygnet står personbilar stilla uppåt 96 procent av tiden.
            Det innebär att en genomsnittlig bil står parkerad 23 av dygnets
            24 timmar, utan att ta mindre yta i anspråk. Man räknar med att
            en enda parkerad bil tar upp hela 25–30 kvadratmeter, en yta stor
            nog att rymma ett normalt studentrum.
            <ref xml:id="i-Am9G4PYsKToYneH52wCwow" target="i-LmveG9sSvsNvT3m5Z3h1Je">
              [4]
            </ref>
          </p>
          <p xml:id="i-Dwytt1B1eqkmeBHWGQUse9">
            Parkeringspolitik är ett effektivt styrmedel för att reglera
            trafik i städer och har stor betydelse både för att kunna frigöra
            mark för bostadsbyggande, mera grönska i staden och för att få
            bort hälsovådliga substanser i luften. Kostnaden för och tillgång
            på parkeringsplatser är helt avgörande faktorer för arbetspendlare
            i valet av färdmedel.
            <ref xml:id="i-EZHvWHo7Aussar1xnaVtK7" target="i-FxsXMP5tTJLk6WgwPPH7Tk">
              [5]
            </ref>
            Kommunernas parkeringspolitik är alltså ett kraftfullt redskap
            för att påverka fördelningen av gång-, cykel-, bil- och kollektivtrafikresor.
            Ett problem är dock att många parkeringsplatser ligger på privat
            mark, vilket gör att kommunerna saknar möjlighet att påverka priset
            där.
            <ref xml:id="i-2zRCxgLfm2gefmzkWrPW7i" target="i-NYEphiWFhuevfUoyRmiY8e">
              [6]
            </ref>
          </p>
          <head xml:id="i-BHrZPoLmY8RRhZbJMqrMBp" type="h1">
            Parkeringsskatt som komplement till nuvarande styrmedel
          </head>
          <p xml:id="i-TJn1Zvyuv4dXictDzEsih7">
            Koldioxidskatten har tjänat Sverige väl och bidragit till minskade
            utsläpp i flera olika samhällssektorer. Att ytterligare höja skatten,
            utöver den årliga indexuppräkningen gentemot BNP, är dock svårt
            av flera olika skäl:
          </p>
          <list xml:id="i-71nEFW4WkoVPgpRGCQcDD9" style="ul">
            <item xml:id="i-8iseFdaX7uasgGFFk7dfzX">
              Ytterligare höjningar påverkar alla medborgare i Sverige lika
              mycket, oavsett om du bor på landsbygden utan tillgång till kollektivtrafik
              eller i stadskärnor med utmärkta alternativ till bilpendling.
            </item>
            <item xml:id="i-Y6FKkp2YgHR729ZqBwATVy">
              Koldioxidskatten fungerar dåligt som klimatpolitiskt styrmedel
              om oljan blir billigare. I slutet av 2014 hade priset på råolja
              sjunkit till rekordlåga nivåer vilket gjorde att även priserna
              på bensin och diesel vid svenska pumpar sjönk kraftigt. Prisfallet
              har lett till att försäljningen av bensin och diesel – som faktiskt
              under lång tid stadigt sjunkit – åter börjat stiga. Ökad bensin-
              och dieselförsäljning betyder högre koldioxidutsläpp.
            </item>
            <item xml:id="i-HuFDWXwPxNEvycavE64yDr">
              EU:s statsstödsregler gör att det är svårt att ytterligare höja
              energi- och koldioxidskatten för fossildrivna medel utan att samtidigt
              höja skatten för biogas och andra förnybara drivmedel. I dagsläget
              har Sverige beviljats ett tidsbegränsat undantag från energi-
              och koldioxidskatt på förnybara drivmedel. Dock tillåter inte
              energiskattedirektivet (som Sveriges regering har varit med och
              godkänt i EU) att skatterabatten blir större än skillnaden i marknadspriser
              mellan fossila och förnybara drivmedel.
            </item>
          </list>
          <p xml:id="i-2H3N4NqEMyUJ5YH3YbFvko">
            Det krävs alltså ytterligare styrmedel för att vända trenden
            och minska utsläppen och oljeberoendet från transportsektorn.
            Utredningen om fossilfri fordonstrafik, Fossilfrihet på väg, lyfter
            fram skatt på parkeringsplatser som ett bra alternativ eller komplement
            till trängselskatt och ett sätt att internalisera de kostnader
            som drabbar billösa hushåll och äldre när en allt större del av
            dagligvaruhandeln koncentreras till externa köpcentra som är svårtillgängliga
            utan bil.
            <ref xml:id="i-GpFa2WXwiUBFaTuBKf8gXx" target="i-UzXUanyqSDkerYBWT21t51">
              [7]
            </ref>
          </p>
          <head xml:id="i-AKmny7wKdguhE6c7qJXq82" type="h1">
            Framgångsrika exempel från andra länder
          </head>
          <p xml:id="i-Hxj9fS3MbKsPM58Svbkbyh">
            Flera länder och städer runtom i världen har redan infört en
            parkeringsskatt. I Storbritannien är det sedan millennieskiftet
            möjligt för lokala myndigheter att ta ut en kommunal skatt på
            arbetsparkeringsplatser, förutsatt att skatten direkt eller indirekt
            bidrar till att uppfylla mål och policys i städernas lokala transportplan.
            Skatten bygger på en nationell ramlag som ger kommuner möjlighet
            att välja skatt på arbetsplatsparkering som alternativ till trängselskatt
            i syfte att öka intresset för arbetspendling med kollektivtrafik.
            Systemkostnaden är mycket lägre än för trängselskatt och åtgärden
            kan således vara ett bra alternativ i främst mindre och medelstora
            städer.
            <ref xml:id="i-FZmaUTRBkg61HDee3qYB29" target="i-Wj6RA3BEhSP9TMjVXE7BKB">
              [8]
            </ref>
          </p>
          <p xml:id="i-6W6YyTNF5J3KuGs7jcY4Wu">
            Nottingham var först ut i landet med att införa en skatt på parkering
            vid arbetsplatser. Sedan 2012 måste samtliga företag ansöka om
            licens för att ha parkeringsplatser. Kontorslokaler med fler än
            10 p-platser måste sedan betala för varje enskild parkeringsplats.
            Ungefär 500 av totalt 3 500 arbetsgivare med licens betalar skatt.
            Av totalt 43 000 arbetsplatsparkeringar i Nottingham är 26 500
            skattepliktiga.
            <ref xml:id="i-HErsfK689p59aQVzYDAN6U" target="i-AoRB9rLEghqw1Yd1yqPYKf">
              [9]
            </ref>
          </p>
          <p xml:id="i-2D9XVKzdSwVNomMRfNKtXd">
            Även i Sydney beskattas flera olika typer av parkeringsplatser
            i syfte att öka gång-, cykel- och kollektivtrafik samt frigöra
            parkeringsmark för annan användning. Systemet infördes 1992 och
            skatten har sedan dess utvärderats och höjts.
            <ref xml:id="i-LQv3Gwt8g8PGoKPEyH1CWu" target="i-3meQsGndaPhjeWss7zyaLW">
              [10]
            </ref>
          </p>
          <head xml:id="i-WYVskC7Zj48gfpDae5zu9M" type="h1">
            Många fördelar med parkeringsskatt
          </head>
          <p xml:id="i-68WmWrP9mTjoAoqrmkUuoD">
            Regeringen bör överväga att utreda hur kommuner eller staten
            kan ges möjlighet att ta ut en skatt på parkering, enligt brittisk
            eller australiensisk modell. Skatten kan företrädesvis tas ut
            på parkering vid arbetsplatser, men även på kundparkering vid
            exempelvis externa köpcentra. Därmed kan cityhandel och stadsdelsbutiker
            värnas. Med en parkeringsskatt skapas ett incitament för fastighetsägare
            eller arbetsgivare att minska antalet parkeringsplatser och att
            omvandla långtidsparkering till korttidsparkering. Samtidigt stimuleras
            ökad användning av kollektivtrafik, gång och cykel till arbetspendling
            och inhandling, vilket i sin tur skapar bättre underlag för tätare
            tåg- och bussturer, tät stadsbebyggelse och utvecklad närservice.
            Om skatten för parkeringsplatsen dessutom öronmärks till kommuner
            och landsting för kollektivtrafiksatsningar kan åtgärden ha en
            dubbel effekt. Förslaget ska inte omfatta parkeringsplatser som
            reserverats för människor med funktionsnedsättning.
          </p>
          <p xml:id="i-EBJdkG6znanAJ6vDzhLWPf">
            En parkeringsskatt är lätt att kommunicera eftersom denna fördyring
            av biltrafik riktar sig direkt mot dem som har lättast att ändra
            transportbeteende, samtidigt som den inte alls påverkar människor
            i glesbygd med få alternativ till bil. En parkeringsskatt underlättar
            för att biltrafik i större utsträckning sker med delad bil i någon
            form: bilpool, taxi och hyrbil. Om biltrafik blir en naturlig
            del av delningsekonomin finns stora möjligheter till minskad energianvändning,
            effektivare markutnyttjande i städerna och förbättrad privatekonomi.
          </p>
        </div>
        <div xml:id="i-TZp3Ax1CXCYUsKYiMHRu56" type="signatureBlock">
          <list xml:id="i-5pWCjJEVEY4FRfjZnfWxnN">
            <item xml:id="i-EFCwRpqmsGieqmKiiSMCvs" who="i-5QNmudGpnjjRJCTYzakn9H" type="signature">
              Karin Svensson Smith (MP)
            </item>
          </list>
        </div>
        <div xml:id="i-JGjtey8ZXiT7nbafjeG8wq" type="motNotes">
          <noteGrp xml:id="i-ALRtpD9aEjVq9hD3PdhSAJ">
            <note xml:id="i-RmhpP4eRaiHJ8m8bUa6zci">
              [1] Trafikverkets klimatbarometer 2015.
            </note>
            <note xml:id="i-BABYdTdsD9QHh1UfDMWrHT">
              [2] WSP, Rapport 2007:7. Synergieffekter av ekonomiska styrmedel
              och infrastruktur för ökat kollektivtrafikresande.
            </note>
            <note xml:id="i-4HRZ4QXsvTeEsdLyqSKzYM">
              [3] Schanz, P. 2016, Ökad pendling med cykel ger stor miljö-
              och hälsopotential. Stockholm: GIH.
            </note>
            <note xml:id="i-LmveG9sSvsNvT3m5Z3h1Je">
              [4] Handbok i bilsnål samhällsplanering, LundaMaTs, dec 2005,
              s 21. Siffran inkluderar p-plats och körbara ytor.
            </note>
            <note xml:id="i-FxsXMP5tTJLk6WgwPPH7Tk">
              [5] Jansson, J. O. 1998, Optimal prispolitik för parkering med
              respektive utan ”road pricing”. Parkering som styrmedel för minskad
              biltrafik i tätort. VV-seminarium om FoU-behov, 3 december 1998.
              Ekonomiska institutionen, Linköpings universitet.
            </note>
            <note xml:id="i-NYEphiWFhuevfUoyRmiY8e">
              [6] Hamilton C. och Braun Thörn H. 2013, Parkering som styrmedel
              för en fossilfri fordonstrafik, CTS, Underlagsrapport till Utredningen
              om fossilfri fordonstrafik.
            </note>
            <note xml:id="i-UzXUanyqSDkerYBWT21t51">
              [7] SOU 2013:84, Fossilfrihet på väg, sid 763.
            </note>
            <note xml:id="i-Wj6RA3BEhSP9TMjVXE7BKB">
              [8] Ibid.
            </note>
            <note xml:id="i-AoRB9rLEghqw1Yd1yqPYKf">
              [9] Envall och Renhammar 2013, Underlättar skatt på parkering
              byggande av klimatsmarta städer? En rapport om lokal beskattningsrätt
              för bilparkering som ett komplement till trängselskatt för att
              möta städers trafikutmaningar. Trafikutredningsbyrån.
            </note>
            <note xml:id="i-3meQsGndaPhjeWss7zyaLW">
              [10] SOU 2013:84, Fossilfrihet på väg, sid 763.
            </note>
          </noteGrp>
        </div>
      </div>
    </body>
  </text>
</TEI>
