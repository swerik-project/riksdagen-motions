<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-02318">
  <teiHeader>
    <fileDesc>
      <titleStmt>
        <title>Hållbara och pålitliga kommunikationer i hela landet</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2318 av Lars Hjälmered m.fl. (M)</title>
          <idno type="rdwebb">H2022318</idno>
          <rs type="number">2318</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2022318/text</ref>
          <ref type="dokument_url_html">http://data.riksdagen.se/dokument/H2022318</ref>
          <ref type="dokumentstatus_url_xml">http://data.riksdagen.se/dokumentstatus/H2022318</ref>
          <ref type="docx">http://data.riksdagen.se/fil/0A84AE49-A7FF-4EE3-8FDB-27686CA5E99D</ref>
          <ref type="pdf">http://data.riksdagen.se/fil/18D0EF22-D04D-4131-8189-E77B16D77D52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Kc3AcmXkcmGKhXRxHt6DUP</idno>
            <name>Edward Riedl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2gjb2pkSqQoxVU3g5SNwFf" type="signed"/>
        <correspContext corresp="i-2gjb2pkSqQoxVU3g5SNwFf">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-Kc3AcmXkcmGKhXRxHt6DUP"/>
          <note type="signatory" corresp="i-WwZzVPGhpXnyH5jyp86JB7"/>
        </correspContext>
        <correspAction type="submitted" xml:id="i-v6GCQ8z7h3hX7jkz1TUWq">
          <date when="2014-11-10"/>
          <time when="15:07:00"/>
        </correspAction>
        <correspAction type="reviewed" xml:id="i-VNvm23rxKW9fgKm79bHGcK">
          <date when="2014-11-10"/>
          <time when="18:49:29"/>
        </correspAction>
        <correspAction type="referred" xml:id="i-SVUUVkkEsuy5dvz2oyPU8n">
          <date when="2014-11-12"/>
        </correspAction>
        <correspAction type="assigned" xml:id="i-CmVYEeVrwoXoZ2cRybeH1h">
          <date when="2018-06-05"/>
          <time when="10:33:26"/>
        </correspAction>
        <correspContext corresp="i-CmVYEeVrwoXoZ2cRybeH1h">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-FVzhDBokbGmLh2gwXaFFEe"/>
        <correspContext corresp="i-FVzhDBokbGmLh2gwXaFFEe">
          <ref type="uppgift">2014/15:TU1</ref>
          <ref type="ref_dok_id">H201TU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5TCUpQqQniBaeM3s4RZu5M"/>
        <correspContext corresp="i-5TCUpQqQniBaeM3s4RZu5M">
          <ref type="uppgift">2014/15:TU5</ref>
          <ref type="ref_dok_id">H201TU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7GgwhFJsXoJocrHxosuNtv"/>
        <correspContext corresp="i-7GgwhFJsXoJocrHxosuNtv">
          <ref type="uppgift">2014/15:TU6</ref>
          <ref type="ref_dok_id">H201TU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4KuYqegYAF5fDk3NEY5FXq"/>
        <correspContext corresp="i-4KuYqegYAF5fDk3NEY5FXq">
          <ref type="uppgift">2014/15:TU10</ref>
          <ref type="ref_dok_id">H201TU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU10</ref>
          <ref type="ref_dok_titel">Fordons- och vägtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YPLgB5YgQ1XkXGhdNjfJa2"/>
        <correspContext corresp="i-YPLgB5YgQ1XkXGhdNjfJa2">
          <ref type="uppgift">2014/15:TU7</ref>
          <ref type="ref_dok_id">H201TU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU7</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AYZecg5CKDh7j58NzSo3Tt"/>
        <correspContext corresp="i-AYZecg5CKDh7j58NzSo3Tt">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3AR3NP1KGMhfXxWhTCtfqu"/>
        <correspContext corresp="i-3AR3NP1KGMhfXxWhTCtfqu">
          <ref type="uppgift">2014/15:TU8</ref>
          <ref type="ref_dok_id">H201TU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU8</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JTp4UTmpvMmy4Pm4hiELtR"/>
        <correspContext corresp="i-JTp4UTmpvMmy4Pm4hiELtR">
          <ref type="uppgift">2014/15:SkU17</ref>
          <ref type="ref_dok_id">H201SkU17</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-98gFtGxTNauivu2P2RtWK"/>
        <correspContext corresp="i-98gFtGxTNauivu2P2RtWK">
          <ref type="uppgift">2014/15:TU12</ref>
          <ref type="ref_dok_id">H201TU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU12</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3R5fZk7UT8HGJ5VtBbpiqF"/>
        <correspContext corresp="i-3R5fZk7UT8HGJ5VtBbpiqF">
          <ref type="uppgift">2014/15:TU13</ref>
          <ref type="ref_dok_id">H201TU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU13</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Bcc4Cj2Rpnpup3FGCqC2eq"/>
        <correspContext corresp="i-Bcc4Cj2Rpnpup3FGCqC2eq">
          <ref type="uppgift">2014/15:SkU18</ref>
          <ref type="ref_dok_id">H201SkU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2318 av Lars Hjälmered m.fl. (M) Hållbara och pålitliga kommunikationer i hela landet</div>
      </div>
      <div type="motBody">
        <div type="motProposal" subtype="förslag">
          <head xml:id="i-8eaCi7bx2k3Ke94jGSftSx">
            Förslag till riksdagsbeslut
          </head>
          <list style="ol">
            <item xml:id="i-HFJkMTPNAxjVWVUWhRNo7X">
              Riksdagen tillkännager för regeringen som sin mening vad som
              anförs i motionen om att utveckling och vidmakthållande av statens
              infrastruktur bör utgå från beslut om åtgärdsplanering för transportsystemet
              2014–2025.
            </item>
            <item xml:id="i-BQRFerqDEopVgfzXx9ixL8">
              Riksdagen tillkännager för regeringen som sin mening vad som
              anförs i motionen om att genomförandet av beslutade projekt inte
              bör skjutas på framtiden eller helt tas bort ur åtgärdsplaneringen.
            </item>
            <item xml:id="i-PpjWqi7yqi6wYJ6dg1LFMj">
              Riksdagen tillkännager för regeringen som sin mening vad som
              anförs i motionen om att avtal för finansieringslösningar inte
              bör rivas upp.
            </item>
            <item xml:id="i-M4XUEhDr46mgNKrmSPx67Z">
              Riksdagen tillkännager för regeringen som sin mening vad som
              anförs i motionen om hur järnvägsunderhållet ska organiseras.
            </item>
            <item xml:id="i-EFv9YKVpdzexVaYrpGTXxX">
              Riksdagen tillkännager för regeringen som sin mening vad som
              anförs i motionen om att byggstoppet för Förbifart Stockholm ska
              upphävas och att anläggningsarbetet ska återupptas senast den
              1 januari 2015 för att projektet ska kunna utföras inom utsatt
              tidsram och med överenskommen finansiering.
            </item>
            <item xml:id="i-7fRF1EbgGeVjtHArss5BLp">
              Riksdagen tillkännager för regeringen som sin mening vad som
              anförs i motionen om tyngre lastbilar.
            </item>
            <item xml:id="i-3yHcPcJhV4jJsBbb2q1RTz">
              Riksdagen tillkännager för regeringen som sin mening vad som
              anförs i motionen om att tillåta längre och tyngre lastbilar på
              delar av vägnätet.
            </item>
            <item xml:id="i-GzjDfxXchMbtaQ6NRG7dd7">
              Riksdagen tillkännager för regeringen som sin mening vad som
              anförs i motionen om att en avståndsbaserad vägslitageskatt inte
              bör införas.
            </item>
            <item xml:id="i-5XojVfZ9nm7VgEsCLu3whs">
              Riksdagen tillkännager för regeringen som sin mening vad som
              anförs i motionen om en fossiloberoende fordonsflotta.
            </item>
            <item xml:id="i-D9f13FD58pQAnVPupzmPrE">
              Riksdagen tillkännager för regeringen som sin mening vad som
              anförs i motionen om trafiksäkerhet.
            </item>
            <item xml:id="i-N3GGKzs6jqBXFx8RufZw9w">
              Riksdagen tillkännager för regeringen som sin mening vad som
              anförs i motionen om cyklande.
            </item>
            <item xml:id="i-2v2v8s1ot8j4ffMrf6oigk">
              Riksdagen tillkännager för regeringen som sin mening vad som
              anförs i motionen om kollektivtrafiken.
            </item>
            <item xml:id="i-MihtihUBA9usDdNf3XAkSE">
              Riksdagen tillkännager för regeringen som sin mening vad som
              anförs i motionen om att Bromma flygplats bör bevaras och utvecklas.
            </item>
            <item xml:id="i-2z7icSoAjkNngYnNskr76S">
              Riksdagen tillkännager för regeringen som sin mening vad som
              anförs i motionen om att en förhandlingsperson för bostadsbyggande
              på citynära flygplatser inte bör tillsättas.
            </item>
            <item xml:id="i-HyRdKo2FdFN6xMNGpVtsgX">
              Riksdagen tillkännager för regeringen som sin mening vad som
              anförs i motionen om att flygskatt inte bör införas.
            </item>
            <item xml:id="i-FkCxDJ92ezeDbhqs3bixdH">
              Riksdagen tillkännager för regeringen som sin mening vad som
              anförs i motionen om att en sammanhållen och långsiktig flygstrategi
              bör utformas i samråd med flygbranschen för att stärka förutsättningarna
              för jobb och tillväxt.
            </item>
            <item xml:id="i-E87zVsFRYabUt24a8oEx7h">
              Riksdagen tillkännager för regeringen som sin mening vad som
              anförs i motionen om passageraravgifter för flyget.
            </item>
            <item xml:id="i-PyguYKreuNUev3dEHKNisX">
              Riksdagen tillkännager för regeringen som sin mening vad som
              anförs i motionen om tonnageskatt.
            </item>
            <item xml:id="i-2LfTwJV2K4W1cViHYVvG3V">
              Riksdagen tillkännager för regeringen som sin mening vad som
              anförs i motionen om it och bredband.
            </item>
            <item xml:id="i-DXNuGU7ksLNfCMJrQhf2zu">
              Riksdagen tillkännager för regeringen som sin mening vad som
              anförs i motionen om mobiltelefoni.
            </item>
            <item xml:id="i-Y26FFGFdr5T5BtVZJUNNZR">
              Riksdagen tillkännager för regeringen som sin mening vad som
              anförs i motionen om att uppdraget för den förhandlingsperson
              som utsetts för att pröva förutsättningarna för utbyggd infrastruktur,
              kollektivtrafik och bostadsbyggande inom ramarna för Sverigebygget
              bör fortlöpa.
            </item>
          </list>
        </div>
        <div type="motContent">
          <head type="h2" xml:id="i-VgwfYnbJ4Zg6BctMF1hhza">
            Inledning
          </head>
          <p xml:id="i-LeUoSUqvwmp8hKA7j15yNV">
            Sverige är till ytan EU:s tredje största land och avståndet mellan
            de norra och södra delarna är det största inom unionen. Väl fungerande
            kommunikationer är avgörande för jobb och hållbar tillväxt i hela
            landet. För att landet ska vara konkurrenskraftigt måste det knytas
            samman med vägar, järnvägar, elektroniska kommunikationer, flyglinjer
            och ha goda förutsättningar för sjötransporter.
          </p>
          <head type="h2" xml:id="i-BHzLNQrhGcAaTjXsUKQ48f">
            Inriktning för kommunikationspolitiken
          </head>
          <head type="h3" xml:id="i-3HTzzJHhKkYx3KP2HL6Bag">
            Ett starkt transportsystem
          </head>
          <p xml:id="i-W6BXL2a1MveqVjqt5HUaQ1">
            Infrastrukturen i Sverige behöver förstärkas och byggas ut. Det
            finns ett stort behov av underhålls- och reinvesteringssatsningar
            i den statliga infrastrukturen, särskilt på järnvägen.
          </p>
          <p xml:id="i-6m4nWftMYECZXw7UzCwH6R">
            I oktober 2012 fastställde alliansregeringen de ekonomiska ramarna
            för den nationella transportplanen genom proposition 2012/13:25
            Investeringar för ett starkt och hållbart transportsystem. Där
            avsätts totalt 522 miljarder kronor som ekonomisk ram för planperioden
            – en historiskt stor satsning, vilket motsvarar en ökning med
            20 procent från föregående planperiod. Av detta ska 281 miljarder
            kronor användas för att utveckla infrastrukturen och 241 miljarder
            kronor gå till underhållsinsatser, varav 155 miljarder kronor
            till vägar och 86 miljarder till järnvägar. I april 2014 fastställdes
            prioriteringen för hur transportsystemet ska utvecklas genom skrivelse
            2013/14:233 Åtgärdsplanering för transportsystemet 2014–2025.
            I dessa beslut ingår bland annat att byggandet av Förbifart Stockholm
            ska sättas igång i år (2014) och att anläggandet av de första
            delsträckorna för nya stambanor för höghastighetståg Stockholm–Göteborg
            och Stockholm–Malmö ska påbörjas innan planperioden löpt ut. Moderaterna
            anser att utvecklingen och vidmakthållandet av den statliga infrastrukturen
            bör utgå från dessa beslut. Genomförandet av beslutade projekt
            bör inte skjutas på framtiden eller helt tas bort ur åtgärdsplaneringen.
            Avtal om finansieringslösningar för olika projekt bör inte rivas
            upp, eftersom det orsakar onödiga merkostnader för skattebetalarna,
            förlorade jobb och hämmar det svenska näringslivets konkurrenskraft.
          </p>
          <head type="h3" xml:id="i-6duUtvDE3Mnbsz635pXBX5">
            Järnväg
          </head>
          <p xml:id="i-5YXYyMPeDGSfrRgRqGYpoB">
            Utveckling och underhåll av järnvägenJärnvägstrafiken i Sverige
            har under en längre period ökat kraftigt. Denna utveckling förväntas
            fortsätta framöver. Ny kapacitet bör därför tillföras järnvägssystemet
            genom nya stambanor för höghastighetståg mellan Stockholm och
            Göteborg/Malmö. Det handlar om att tillgodose medborgarnas och
            näringslivets behov av transporter. Nya stambanor innebär en historisk
            satsning på hållbart resande som avsevärt ökar den samlade järnvägskapaciteten,
            knyter de tre storstadsregionerna närmare varandra och frigör
            utrymme för gods- och arbetspendlingstrafik på befintliga stambanor.
            Nya stambanor har också stor betydelse för mellanliggande regioner
            och för övriga Sverige. Det befintliga järnvägssystemet kan i
            högre utsträckning användas för godstransporter och regional pendeltågstrafik.
            Fler kan få jobb när det blir enklare att flytta och att pendla.
            Restiderna mellan Stockholm–Malmö och mellan Stockholm–Göteborg
            kommer att förkortas avsevärt. Sammantaget skapas ett mer robust
            järnvägsnät som är till nytta för hela Sverige och kommer att
            främja ett ökat tågresande, vilket kan bidra till mindre koldioxidutsläpp
            från trafiken. Den prioritering som gäller för järnvägssatsningar
            i åtgärdsplaneringen bör fortsatt gälla.
          </p>
          <p xml:id="i-61nrNvfSTQJo75wsoWtgcB">
            Anslaget för järnvägunderhåll ökades väsentligt av alliansregeringen
            till totalt 86 miljarder för planperioden 2014–2025. Den höga
            nivån ligger i linje med vad Trafikverket har angivit behövs för
            att återbygga järnvägens funktion, robusthet och tillförlitlighet.
            Vi anser att det fortsatt bör vara högt.
          </p>
          <p xml:id="i-NbqTw7WAMnsshG8bQ1JDmQ">
            Hur ska järnvägsunderhållet organiseras?Sedan 2010 upphandlar
            Trafikverket allt järnvägsunderhåll i konkurrens. Det har, enligt
            Trafikverket, gjort underhållsarbetet upp till 25 procent mer
            effektivt – vi får alltså mer underhåll för pengarna. Moderaterna
            anser att det är en god ordning, även om Trafikverket i viss utsträckning
            har behov för förbättringar i sin egenskap av beställarorganisation.
            Våren 2013 tillsatte alliansregeringen en utredning om järnvägens
            organisation (SOU 2013:83). Förslag till förbättringar av underhållsverksamheten
            kommer att avges när slutbetänkandet avges i juni 2015.
          </p>
          <p xml:id="i-UtfKnLeNNkug2finv3jMKN">
            Regeringspartierna har gått till val med att järnvägsunderhållet
            ska återföras till Trafikverket och att upphandling av underhållskontrakt
            i konkurrens inte längre ska göras i rådande ordning. Moderaterna
            anser att det vore direkt skadligt för effektiviteten i järnvägsunderhållet.
            Dessutom medför återreglering en omfattande risk för att statens
            finanser påverkas negativt, när möjligheten att upphandla tjänster
            i konkurrens går förlorad. Vi anser att regeringen ska invänta
            utredningens slutbetänkande innan eventuella förslag till förändringar
            avges.
          </p>
          <head type="h3" xml:id="i-Mn6DAufHmwVb8ueGxDSnho">
            Väg
          </head>
          <p xml:id="i-FrU4qyrbMSYy6LcqvqQhFH">
            Utveckling och underhåll av vägsystemet Företag ska kunna verka
            i hela Sverige. De ska kunna hitta rätt kompetens och transportera
            sina varor och produkter. Därför är satsningar på näringslivets
            transporter viktiga. Vi vill fortsatt göra förbättringar för gruv-
            och skogsnäringarna och andra näringar som har ett stort behov
            av transporter, genom både utpekade projekt och generella anslag,
            till exempel det till enskilda vägar.
          </p>
          <p xml:id="i-6sbsSSs6BQ9xLgcR8UZDpH">
            Regeringen har föreslagit kraftiga minskningar i anslaget för
            väginvesteringar. Vi är mycket kritiska till detta eftersom viktiga
            investeringar skjuts på framtiden eller förblir ogjorda. Den prioritering
            som gäller för vägsatsningar i åtgärdsplaneringen för transportsystemet
            2014–2025 bör fortsatt gälla.
          </p>
          <p xml:id="i-QBJgPdGQaSKPYQnXStNey8">
            Byggstarten av Förbifart Stockholm har på mycket tveksam grund
            skjutits upp och den avtalade finansieringslösningen är i fara.
            För Stockholmsregionen innebär detta att transportsystemet fortsatt
            är underdimensionerat, med fortsatt trängsel och köer som följd.
            Utan Förbifart Stockholm finns stor risk att de södra och norra
            delarna av Stockholm utvecklas separat, när staden växer med utebliven
            kontakt över Saltsjö–Mälarsnittet. Detta är inte bara kostsamt
            för Stockholmsregionen, utan hela landets näringsliv. Moderaterna
            anser att beslut som har fattats i god demokratisk ordning ska
            utföras inom utsatt tid och därmed att byggstoppet för Förbifart
            Stockholm ska upphävas och att anläggningsarbetet ska återupptas
            senast den 1 januari 2015 och att projektet ska kunna utföras
            inom den tidplan som ställts upp och inom ramarna för den finansiering
            som beslutats om.
          </p>
          <p xml:id="i-BY5sDQ8TVMaFHrcFuf7yja">
            Anslaget för vägunderhåll ökades väsentligt av alliansregeringen
            och vi anser att det fortsatt bör vara högt. Alliansregeringen
            ökade väsentligt stödet till enskilda vägar och vi anser att anslagsnivån
            fortsatt bör vara hög. Alliansregeringen ökade anslaget för bärighet
            och tjälsäkring på vägar. Regeringen har minskat det anslaget,
            vilket vi är kritiska till.
          </p>
          <p xml:id="i-GJi3z8f3ZkRTDWiokT8jY4">
            Effektiva vägtransporterLastbilstransporter kommer fortsatt att
            vara en bärande pelare för näringslivets transportbehov. Den största
            delen av transporterna är kortare än 30 mil och är i mycket stor
            utsträckning av sådan art att det vare sig är lämpligt eller möjligt
            att utföra transporterna på annat vis. Därtill kommer bl.a. skogsnäringens
            transporter, vilka inte går att flytta till andra transportslag
            i någon nämnvärd utsträckning. Moderaterna vill tillåta en högre
            vikt på lastbilar, för att förbättra för skogs- och gruvindustriernas
            transportmöjligheter. Detta ger högre effektivitet i transporterna,
            med minskad bränsleåtgång och mindre utsläpp av koldioxid, utan
            att trafiksäkerheten påverkas negativt.
          </p>
          <p xml:id="i-QM8dW5y7k9xpP5mNdgvjyU">
            Moderaterna vill också gärna se längre fordon. En Trave Till-projektet
            (ETT-projektet) är en forskningsinsats i vilken längre (30 meter)
            och tyngre (90 ton) fordon har prövats för skogsindustrin. Projektets
            resultat visar på att energiåtgången minskade med drygt 20 procent
            och att transportkostnaderna minskade med omkring 20 procent,
            utan att trafiksäkerheten påverkades negativt och utan att vägslitaget
            ökade. Resultatet är alltså billigare transporter med mindre miljö-
            och klimatpåverkan. Moderaterna anser att dessa goda resultat
            bör tas fasta på och vi vill därför gå vidare med regeländringar
            för att längre och tyngre fordon ska kunna trafikera delar av
            det svenska vägnätet.
          </p>
          <p xml:id="i-5cCue8jRzHzvkn5Ja6nC4Z">
            De stora avstånden i landet är en hämmande faktor för näringslivets
            konkurrenskraft. Regeringspartierna har varit tydliga med att
            de vill införa en avståndsbaserad vägslitageskatt på lastbilstransporter
            (kilometerskatt). En sådan skatt kommer att slå hårt mot skogsnäringen
            och dem som bor och verkar på landsbygden. Dessutom skulle en
            sådan skatt orsaka fördyrningar i bygg- och anläggningsbranschen.
            Moderaterna motsätter sig att en vägslitageskatt införs.
          </p>
          <p xml:id="i-DCBDPGWjn9z3asDXzjRxK8">
            Fossiloberoende fordonsflottaDen största utmaningen när det gäller
            att bryta Sveriges beroende av fossila bränslen är transportsektorn.
            Denna sektor bidrar med den största nationella påverkan på klimatet
            och här finns det största beroendet av import av energiråvara.
            Alliansen har satt upp ett mål om fossiloberoende fordonsflotta
            till år 2030.
          </p>
          <p xml:id="i-CMhoHyatyvnEEmNqppBCDz">
            Alliansregeringen har gjort en lång rad insatser och vi kan redan
            se resultaten av dessa. Vägtransporternas utsläpp minskar, nya
            bilars utsläpp har minskat rejält och andelen förnybara drivmedel
            har ökat kraftigt. Dock bör fler insatser komma till.
          </p>
          <p xml:id="i-9hG96414LUm6owzfWcLyo3">
            Det krävs långsiktiga och effektiva styrmedel för ökad andel
            förnybara drivmedel med hög klimatprestanda och eldrift samt mot
            effektivare transporter. Att främja teknikutveckling inom detta
            område är avgörande för vår möjlighet att nå ett hållbart transportsystem.
            Sverige ska minska utsläppen från transporterna och bryta beroendet
            av fossila drivmedel.
          </p>
          <p xml:id="i-BfCyUhUbXn5BSaLgRhiiRn">
            För detta krävs långsiktiga och goda förutsättningar för förnybara
            drivmedel, förlängning och förstärkning av supermiljöbilspremien,
            till dess att ett bonus–Malus-system kan träda i kraft, samt att
            statligt stöd för utbyggnad av laddstolpar för elbilar införs.
          </p>
          <p xml:id="i-LoD8mK1ffawAAw8ubAsLZB">
            Förmånsbilar som uppfyller krav för miljöbil får fram till den
            31 december 2016 en nedsättning av förmånsvärdet med 40 procent.
            Detta är ett styrmedel som har visat sig effektivt för omställning
            av fordonsflottan. Det finns goda skäl att fortsatt utveckla denna
            typ av styrmedel.
          </p>
          <p xml:id="i-5oKDqfpXwT5dcz8271nKxG">
            Alliansregeringen har också tagit initiativ till olika försök
            med elektrifiering av lastbilar. Moderaterna ser att det finns
            en god potential att minska den tunga trafikens fossilberoende
            genom denna typ av energiförsörjning och följer därför försöken
            med stort intresse.
          </p>
          <p xml:id="i-8vjMUCVSELzUm6eWYwtRPA">
            TrafiksäkerhetTrafiksäkerheten i Sverige är god. Genom omfattande
            insatser, t.ex. ändrade hastigheter, mötesseparering och planskilda
            järnvägskorsningar, har infrastrukturen blivit säkrare. Detsamma
            gäller för fordonen, som i allt större utsträckning blir säkrare
            genom ny teknik. Genom olika initiativ har trafiksäkerheten förbättrats.
            Bland annat har försöken med alkobommar i Göteborgs respektive
            Stockholms hamnar medfört goda resultat och vi välkomnar fler
            liknande initiativ vid hamnar och gränsstationer.
          </p>
          <p xml:id="i-4yA9C8S2y6t9BgYSZswqsJ">
            Dock finns mycket kvar att göra. Så länge människor omkommer
            och skadas svårt i trafiken finns ett politiskt ansvar att bidra
            till att nödvändiga insatser görs för att förbättra trafiksäkerheten.
            Alliansregeringen fattade viktiga beslut för säkerhetshöjande
            insatser på flera vägar, bland annat E20 genom Skaraborg och längs
            väg E22. Därtill har viktiga förslag för bättre säkerhet och regelefterlevnad
            i den tunga yrkestrafiken lagts.
          </p>
          <p xml:id="i-DEDD1syzxvF1jC2kAoi8gT">
            Moderaterna anser att staten fortsatt ska ta sitt ansvar för
            säkrare vägtrafik och är därför kritiska till regeringens minskade
            anslag för investeringar i nya, säkra vägar. Vi följer frågan
            om trafiksäkerhet med stort intresse och förutsätter att regeringen
            tar fortsatta steg för att uppnå Nollvisionens mål, utan att försämra
            förutsättningarna för jobb och tillväxt.
          </p>
          <p xml:id="i-AX4A7YiCb1dqj5iF6tbnwH">
            CykelCyklandet ökar snabbt i Sverige. Det är en glädjande utveckling,
            eftersom det minskar trängsel i trafiken, miljö- och klimatpåverkan
            och samtidigt bidrar till förbättrad hälsa. Dock finns behov för
            fler insatser. I den nationella planen för transportsystemet 2014–2025
            görs stora satsningar, som vi vill se genomförda. Likaså bör Trafikverkets
            arbete med att samordna och stötta kommunala och regionala cykelsatsningar
            fortsätta. Det är viktigt att satsningarna på cykel som genomförts
            på alla nivåer följs upp noga.
          </p>
          <p xml:id="i-8P5MiCj2F3s6rCBt5o6Bsj">
            Den enskilt viktigaste åtgärden för att öka cykelresandet är
            att förbättra infrastrukturen för cyklister, främst i fråga om
            väl utformade och underhållna cykelvägar. Planering av cykling
            har främst hanterats på lokal nivå, men för att stimulera cykling
            bör dess förutsättningar beaktas vid planeringen av transportsystemet
            även utifrån ett regionalt och nationellt perspektiv. För att
            stimulera ökad cykling pekar forskning på att ett paket av åtgärder
            ger de bästa effekterna. Ett väl fungerande samarbete mellan aktörer
            på nationell, regional och lokal nivå som omfattar bl.a. kunskapsspridning,
            arbete med regionala cykelstråk och enhetligt formspråk för vägvisning
            kan ge goda effekter.
          </p>
          <p xml:id="i-ECsrVqWNKVMiemF1EB8Tio">
            Kollektivtrafik Väl fungerande kollektivtrafik är en viktig faktor
            för jobb och tillväxt. Alliansregeringen har genom den nationella
            planen för transportsystemet säkrat många viktiga satsningar som
            stärker möjligheterna för arbetspendling. Därtill kommer viktiga
            satsningar för kollektivtrafiken i Stockholm, med utbyggd tunnelbana,
            genom Stockholmsförhandlingen. Tillsammans med Alliansen vill
            Moderaterna göra ytterligare satsningar på utbyggd kollektivtrafik
            inom ramarna för Sverigebygget (se nedan).
          </p>
          <p xml:id="i-JAipkWvCKJWUW6Y5x6xWoZ">
            Kollektivtrafikbranschen har tagit initiativ till Fördubblingsmålet,
            som syftar till att fördubbla det kollektiva resandet till år
            2020 (utgångspunkt 2008). Vi anser att initiativet är lovvärt
            och följer arbetet med intresse. Statens roll i att bidra till
            fördubblingen är att ge kollektivtrafikbranschen de förutsättningar
            som krävs avseende infrastruktur och lagstiftning.
          </p>
          <head type="h3" xml:id="i-hVNBu5aDrL5DC5kGBsfHm">
            Flyg
          </head>
          <p xml:id="i-L29yK8m8gNsBeqkqvCRZsE">
            Behovet av goda förutsättningar för flygetSveriges stora avstånd
            gör att vi är helt beroende av ett fungerande flyg och möjlighet
            för näringslivet att lätt kunna ta sig till Stockholm och ut i
            världen. Försvarsmaktens beredskap, sjuktransporter och insatser
            vid naturkatastrofer är också beroende av ett fungerande flyg
            och lättillgängliga flygplatser. Bromma flygplats, tillsammans
            med landets många regionala, ofta citynära, flygplatser, fyller
            dessa funktioner.
          </p>
          <p xml:id="i-Y3bBGvomieMBazBQmoi9sd">
            Det övergripande målet för transportpolitiken är, i enlighet
            med riksdagsbeslut, att säkerställa en samhällsekonomiskt effektiv
            och långsiktigt hållbar transportförsörjning i hela landet. Utan
            de regionala flygplatsernas anslutningar ut i världen och till
            Bromma flygplats blir det mycket svårt att uppfylla detta mål.
            För att målet för transportpolitiken ska kunna uppnås finns idag
            ett nationellt basutbud av flygplatser, i vilket Bromma flygplats
            ingår. Flygplatserna som ingår i basutbudet har också har status
            som riksintressen. Vi förutsätter att regeringen inhämtar riksdagens
            godkännande för eventuella förändringar i detta basutbud.
          </p>
          <p xml:id="i-9ak8D3m4AXNCPReCfq4vmp">
            Kapaciteten vid Arlanda flygplats är inte tillräcklig för att
            kunna ta emot det ökade antal flighter som en stängning av Bromma
            flygplats skulle medföra. Det skulle innebära att tillgängligheten
            inom landet och ut i världen skulle minska drastiskt, med negativa
            följder för privatpersoner och företag. Enligt Stockholms handelskammare
            beräknas en stängning av Bromma flygplats medföra att 24 000 jobb
            går förlorade i hela landet. Det är en politik som är direkt skadlig
            för jobben och därför är vi mycket kritiska till stängning av
            Bromma flygplats. Vi anser istället att flygplatsen ska bevaras
            och utvecklas.
          </p>
          <p xml:id="i-3JrvYyLKUnQtzg2JoNyMVd">
            Regeringen har aviserat att man vill tillsätta en förhandlingsperson
            som ska förhandla fram bostadsbyggande på citynära flygplatser.
            Avseende vad som anges ovan, anser Moderaterna att en sådan förhandlingspersons
            uppdrag är överflödigt och att tjänsten därför ej bör tillsättas.
          </p>
          <p xml:id="i-KXUPhbViLLQ8Jx9C4U7t1k">
            En annan aspekt för tillgängligheten med flyg i landet är frågan
            om flygskatt, vilket regeringen har för avsikt att utreda. Enligt
            branschorganisationen Svenskt Flyg skulle en flygskatt hota 10
            000 jobb. Även detta är något som Moderaterna motsätter sig.
          </p>
          <p xml:id="i-SaGNT7Aj6eohcUuumsSdGv">
            Alliansregeringen har initierat ett arbete med att ta fram en
            flygstrategi – en sammanhållen och långsiktig strategi för inrikes
            och utrikes flyg. Syftet med strategin är att stärka förutsättningarna
            för jobb och tillväxt både inom flygbranschen och säkra näringslivets
            och privatpersoners behov av transporter i hela landet. Strategin
            tas fram i samarbete med flygbranschens operatörer. Moderaterna
            anser att framtagandet av en flygstrategi bör fortsätta under
            dessa former.
          </p>
          <p xml:id="i-AU59mNePdWvoNgE84t92Cy">
            Utformningen av Transportstyrelsens avgifter bör ändras något
            för att värna allmänflyget. Moderaterna anser att regeringen bör
            införa passageraravgifter för flyget. Detta skulle minska avgiftsuttaget
            till rimliga och hållbara nivåer för många företag och organisationer
            som fyller viktiga samhällsfunktioner, till exempel brandspaning.
          </p>
          <head type="h3" xml:id="i-P5VuL7HktjWT6gAAHtXzkj">
            Sjöfart
          </head>
          <p xml:id="i-PyFtVoXnfg1X163dsM9mym">
            Sverige är sett ur ett handelsperspektiv en ö. Därför är en väl
            fungerande sjöfart avgörande för att landet ska stå sig i den
            internationella konkurrensen. Det finns potential att förbättra
            den svenska sjöfarten. En viktig del är att tillgodose att landanslutningarna
            till hamnarna fungerar bra och har god kapacitet.
          </p>
          <p xml:id="i-3qgbgi7dGWhRa7GLoTFYTp">
            Alliansregeringen har framgångsrikt initierat en maritim strategi
            med flera olika insatser för att stärka den svenska sjöfartsnäringens
            konkurrenskraft. Bland annat kan nämnas att det nu är möjligt
            för kommuner att medfinansiera viktiga satsningar i sjöfartsinfrastruktur
            och att mer medel har anslagits till sjöfartsforskning. Transportstyrelsen
            har fått i uppgift att förenkla för rederierna att inhämta certifikat,
            vilket vi förutsätter att regeringen följer upp.
          </p>
          <p xml:id="i-LcRThus52cr3hHMSnJydo6">
            En viktig faktor för att stärka den svenska sjöfartens konkurrenskraft
            är tonnageskatt. Alliansregeringen tillsatte en utredning med
            uppdrag att ta reda på hur en tonnageskatt bäst kan införas. Utredningens
            resultat presenteras under hösten 2014 och vi anser att regeringen
            senast under 2015 bör återkomma med förslag för införande av ett
            system för tonnageskatt för sjöfartsnäringen.
          </p>
          <head type="h3" xml:id="i-V4nKeCjAtAAUZEdUaZcYNd">
            It och telefoni
          </head>
          <p xml:id="i-WvapF3JHfRXg7RLVsSNxpp">
            Sverige är ledande på innovation inom it och ett starkt företagande
            har vuxit fram. It-branschen är både en nutids- och en framtidsbransch.
            Nya företag som tar fram appar, tjänster, jämförelsesajter och
            digital ekonomi m.m. växer fram i snabb takt. Moderaterna är angelägna
            om att den innovationskraft som finns hos it-företagen tas tillvara
            på, för stärkt tillväxt och fler jobb.
          </p>
          <p xml:id="i-SDv512TZoBQDaccbhwgpyv">
            Tillgång till bredband är avgörande för att människor ska kunna
            driva företag, jobba och studera på distans. Det förbättrar också
            servicenivån i hela landet. Alliansregeringen har sedan 2007 satsat
            ungefär 2,2 miljarder kronor på bredbandsutbyggnad. Redan idag
            har 99 procent av befolkningen tillgång till 4G i sina hem, vilket
            gör oss i särklass bäst i Europa, men vi vill att Sverige ska
            bli ännu bättre. Vårt gemensamma mål med Alliansen är att 90 procent
            av alla hushåll och företag dessutom ska ha tillgång till bredband
            om minst 100 Mbit/s år 2020. För att nå detta har alliansregeringen
            satsat 3,25 miljarder kronor extra på att bygga snabbt bredband
            på landsbygden inom ramarna för Landsbygdsprogrammet. Vi vill
            också införa bredbandskoordinatorer och nationella riktlinjer
            för informationshantering hos myndigheterna i syfte att effektivisera
            utbyggnaden av bredband.
          </p>
          <p xml:id="i-Lt8dCns7H9oJWUvDQpVhj4">
            Tillgång till bra mobiltelefoni blir allt viktigare. Sverige
            behöver ett mobilnät med bättre geografisk täckning och som har
            en tillräcklig kapacitet när allt fler vill använda mobil teknik.
            Alliansregeringen har genomfört en lång rad åtgärder för att förbättra
            mobiltäckningen, som reformerad lagstiftning, förbättrad information
            och starkare konsumentlagstiftning. Den utvecklingen vill vi förstärka
            ytterligare de kommande åren vilket kommer att leda till ännu
            bättre möjligheter för bra mobiltelefoni och snabbt mobilt bredband,
            inte minst på landsbygden. Därför vill vi förbättra möjligheterna
            till mobil kommunikation i hela landet, bland annat genom att
            frigöra utrymmet på det så kallade 700 MHz-bandet.
          </p>
          <head type="h2" xml:id="i-Y8v6K3Fm43ez2z3nUW2gUa">
            Framtida utveckling av transportsystemet
          </head>
          <p xml:id="i-FfNbFVzFsmyDo8r2R2SUBh">
            Moderaterna har tillsammans med Alliansen aviserat att vi vill
            göra historiska och långsiktiga satsningar på järnväg och väg,
            på utbyggd kollektivtrafik och minskat byggkrångel inom ramen
            för vår vision för framtidens Sverige, Sverigebygget. Vi tar genom
            Sverigebygget ett samlat grepp kring infrastruktur och bostadsbyggande
            och knyter ihop vårt land. De stora infrastruktursatsningarna
            i Sverigebygget är följande:
          </p>
          <list style="ul">
            <item xml:id="i-HW9jmNFJWfjk6FzbbAtYjc">
              Stambanor för höghastighetståg som binder ihop Stockholm med
              Göteborg och Malmö samt regionerna däremellan.
            </item>
            <item xml:id="i-LTxgbUJgULXir2dsGhG5mu">
              Initiativ till samtal med Danmark om ytterligare en fast förbindelse
              mellan Sverige och Danmark.
            </item>
            <item xml:id="i-LDBzAYzhnqxqtuhV5WBrX8">
              Förhandlingar om fler bostäder och satsningar på infrastruktur
              och kollektivtrafik i Stockholm, Göteborg och Skåne, som bland
              annat innebär att förutsättningarna prövas för en finansieringslösning
              av ytterligare utbyggd tunnelbana i Stockholm samt av en östlig
              förbindelse som knyter samman trafikledsringen runt Stockholm.
            </item>
            <item xml:id="i-FwN2vt3fL35jLWS5K1NzKb">
              Prövning av förutsättningarna för en fortsatt utbyggnad av järnvägen
              i norra Sverige, till exempel Norrbotniabanan, med ett betydande
              inslag av medfinansiering från näringsliv, kommuner och regioner.
            </item>
          </list>
          <p xml:id="i-CA7XuNF6jjhQaNH4Er8Diz">
            För att nå målen i vår vision behövs omfattande underhållsinsatser,
            stora investeringar i befintlig infrastruktur och nysatsningar
            i transportsystemet, för att förbättra möjligheterna för såväl
            arbetspendling som godstransporter. Mycket av detta ligger inom
            ramarna för den nationella planen för transportsystemet för perioden
            2014–2025, i vilken alliansregeringen har beslutat om historiskt
            stora satsningar på infrastrukturen. Moderaterna anser att dessa
            beslut ska utgöra grunden i det fortsatta långsiktiga arbetet
            med att göra Sverige ännu bättre.
          </p>
          <p xml:id="i-4gyrstaCWfmEpNpDdxv1Qo">
            Genom hela Sverige pågår nu väg- och järnvägsprojekt för att
            förbättra framkomligheten och transportmöjligheterna. Det krävs
            dock ytterligare satsningar för att göra det enklare att bygga
            och öka infrastrukturkapaciteten i framför allt storstadsregionerna.
            Infrastrukturinvesteringarna bör inriktas på de viktigaste transportlederna
            och sträckor som är särskilt betydelsefulla för arbetspendling.
            Det är centralt att kollektivtrafiken byggs ut i storstadsregionerna
            så att kollektivtrafikandelen kan öka och effektiv pendling underlättas.
          </p>
          <p xml:id="i-TfyA1pLtbzwWEcTZ4VEXBS">
            En utbyggd infrastruktur minskar trängsel, möjliggör ett kraftigt
            ökat bostadsbyggande samt underlättar för hållbara och effektiva
            transporter i och kring våra storstäder. När regioner förtätas
            och förstoras möjliggörs ökad specialisering och ökad interaktion
            mellan företag och människor. Detta bidrar till högre produktivitet,
            till att fler företag etablerar sig i Sverige, samt till att matchningen
            på arbetsmarknaden förbättras när det blir enklare att pendla
            mellan bostad och jobb. På så sätt stärker en utbyggnad av infrastrukturen
            och ett ökat bostadsbyggande Sveriges internationella konkurrenskraft
            och rustar landet för framtiden. Effektivare transporter innebär
            minskad miljöpåverkan och minskade klimatutsläpp. Samtidigt behövs
            ytterligare insatser för att minska transporternas klimatpåverkan.
          </p>
          <p xml:id="i-YTiQt4hKYRbr9ZuHbCrkqL">
            Alliansregeringen har tillsatt en förhandlingsperson för att
            skapa förutsättningar för fler bostäder och järnvägs- och vägsatsningar
            i storstadsregionerna och andra berörda regioner genom överenskommelser
            mellan staten, kommuner och regioner. Vi anser att förhandlingspersonens
            uppdrag är viktigt och förutsätter att det fortlöper.
          </p>
        </div>
        <div type="motSignatures">
          <list>
            <item xml:id="i-GkDhbu5SotPSmSr77KMKqD">
              Lars Hjälmered (M)
            </item>
            <item xml:id="i-A6KTThUZHYEs4si8Rt3CJv">
              Jessica Rosencrantz (M)
            </item>
            <item xml:id="i-RuGcjCRoBS6dVotRe5XSTY">
              Sten Bergheden (M)
            </item>
            <item xml:id="i-KWRZNYhuLFzWzzHJs2r7KB">
              Edward Riedl (M)
            </item>
            <item xml:id="i-SUFyKqYkp2u8CC8WRkcpxG">
              Boriana Åberg (M)
            </item>
          </list>
        </div>
      </div>
    </body>
  </text>
</TEI>
