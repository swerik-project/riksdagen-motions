<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_320/mot_200506_MJ_320-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ320 pnr: c537
          </p>
          <p>
            Motion till riksdagen 2005/06:MJ320
          </p>
          <p>
            av Kerstin Lundgren (c)
          </p>
          <p>
            Förbud mot tidelag
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att återkomma med förslag till ändring av djurskyddslagen
            så att tidelag förbjuds.
          </p>
          <p>
            Motivering
          </p>
          <p>
            Idag är sexuellt umgänge med djur fullt tillåtet. Så länge du
            inte fysiskt skadar ett djur så har du — idag — rätt att utnyttja
            det djuret sexuellt. Varken djurskyddslagen eller brottsbalken
            förbjuder övergrepp. Svenska veterinärer och andra personer som
            ser många djur via sina yrken vittnar om djur med skador som misstänks
            komma från sexuella övergrepp. Uppgifter talar vidare om att mellan
            200 och 300 sällskapsdjur skadas årligen och en del så illa att
            de måste avlivas. Dagens lagstiftning kräver att djuret bevisligen
            lidit för att du ska kunna bli dömd för djurplågeri. Väl medvetna
            om hur svårt det är att driva denna bevisning framstår lagen som
            väldigt tandlös i en allt brutalare och sexualiserad djurmiljö.
            Frågan har uppkommit om tidelag behöver återinföras i lagstiftningen.
            Ett djur kan de facto vare sig säga nej eller skydda sig mot sexuella
            övergrepp, inte heller ge sitt samtycke. Här handlar det om utnyttjande
            och exploatering. Självklart har vi som människor ett särskilt
            ansvar för att djuren behandlas väl. Det ansvaret kräver att vi
            ser över lagstiftningen för att skydda djuren. Här finns ändå
            skäl betona att sexuella övergrepp mot djur inte ska likställas
            med sexuella övergrepp mot barn. Frågan om att ändra YGL och tryckfrihetsförordningen
            som ibland väcks är således inte aktuell. Det är däremot i allra
            högsta grad rimligt att riksdagen tar ställning för ett återinförande
            av förbudet mot tidelag. Det avskaffades 1944 och en ny lagstiftning
            måste självklart formas utifrån dagens situation — för att skydda
            djuren och straffa förövarna. En moderniserad lagstiftning som
            rakt förbjuder
          </p>
          <pb facs="riksdagen-motions-pdf/data/200506/mot_200506_MJ_320/mot_200506_MJ_320-0002.pdf"/>
          <p>
            2005/06:MJ320
          </p>
          <p>
            tidelag bör således skyndsamt läggas på riksdagens bord. Detta
            bör ges regeringen till känna. Stockholm den 28 september 2005
          </p>
          <p>
            Kerstin Lundgren (c)
          </p>
        </div>
      </div>
    </body>
  </text>
</TEI>
