<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00246">
  <teiHeader>
    <fileDesc>
      <titleStmt>
        <title>om åtgärder för att hindra att konkurser utnyttjas för ekonomisk brottslighet</title>
        <author>av Carl-Henrik Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att hindra att konkurser utnyttjas för ekonomisk brottslighet</title>
          <idno type="rdwebb">G202246</idno>
          <rs type="number">246</rs>
          <ref type="dokument_url_text">http://data.riksdagen.se/dokument/G202246/text</ref>
          <ref type="dokument_url_html">http://data.riksdagen.se/dokument/G202246</ref>
          <ref type="dokumentstatus_url_xml">http://data.riksdagen.se/dokumentstatus/G202246</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BxuGNc7ZirMxk2kK8Hznws" type="signed"/>
        <correspContext corresp="i-BxuGNc7ZirMxk2kK8Hznws">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__246/mot_197879__246-001.pdf"/>
      <fw xml:id="i-P8AMoiTeF6NM2Uq414XTej">
        Motion 1978/79:246
      </fw>
      <div xml:id="i-Uz9RTiMwMDgY4A1hRJxoEC" type="motHeader">
        <div xml:id="i-BytwkqcGSpNq6XaWE3WQA4" type="motTitle"/>
        <div xml:id="i-DUZ9zXRyFa2JnobSaMNXU7" type="motSubmissionInfo"/>
      </div>
      <div xml:id="i-FugbivwV3o5XYyQD1oKA18" type="motBody">
        <div xml:id="i-Dsobb5PDCLM53dLNGMvF3n">
          <p xml:id="i-x5WiDPYZziHaLY36aXnAc">
            av Carl-Henrik Hermansson m. fl. om åtgärder för att hindra att
            konkurser utnyttjas för ekonomisk brottslighet
          </p>
          <p xml:id="i-BPfuWhudNHzK9d8HDH2cqt">
            I I tidningen Metallarbetaren nr 50-51 1978 publiceras följande
            dikt av Peppe Engberg. Metallarbetaren skriver:
          </p>
          <p xml:id="i-WbFpeSFHy547xpLF5g8s6s">
            Den här dikten är egentligen ingen dikt, säger författaren Peppe
            Engberg. Det är en verklighetsbeskrivning av hur konkursen gick
            till — ur ägarnas synvinkel. Alla fakta stämmer. Dikten skildrar
            hur företag kan flyttas, sättas i konkurs av sina egna ägare för
            att sen köpas tillbaka igen. Peppe Engberg har varit klubbordförande
            i det företag han beskriver. För närvarande går han arbetslös.
          </p>
          <p xml:id="i-QsAF5TvrpN3v7dE97xMn6c">
            KONKURS Dikt av Peppe Engberg
          </p>
          <p xml:id="i-6YYpyzwy7XRvfmsUVo8tYB">
            = Antag (det är naturligtvis ett hopplöst antagande jobbarjävel!)
            antag att du äger ett företag och en industrilokal.. Antag vidare
            att du låter ditt företag hyra dina lokaler (det är ju en fördel
            att vara både värd och hyresgäst, det blir aldrig bråk om höga
            hyror).
          </p>
          <p xml:id="i-KwEDf9M6UomBjWGYsHLVgR">
            - Antag nu att det pinsamma inträffar att ditt företag inte går
            så bra som du tänkt dig.
          </p>
          <p xml:id="i-F16yrDgxSK8MngAD5GPgx4">
            Vi kan t ex anta att du nu stoppat in modiga 2,5 miljoner i företaget,
            men resultatet är ändå negativt. Dessutom har du inte fått betalt
            för hyran under ett helt år, vilket innebär att du står med en
            ytterligare fordran på 650 000 kronor till dig själv.
          </p>
          <p xml:id="i-43LgUdtpWu6zLvj1stK6YC">
            Givetvis undrar du hur det här ska gå — kommer du
          </p>
          <p xml:id="i-6R1m8FiGAvgoFQUS5LdyMv">
            att få tillbaka dina pengar och vinst därpå?
          </p>
          <p xml:id="i-YAojdU4rxoDgxKVY5yaGFw">
            Till saken hör ju också att du dragit på dig en ordentlig samling
            anställda, nästan 30 man sägs det.
          </p>
          <pb facs="riksdagen-motions-pdf/data/197879/mot_197879__246/mot_197879__246-002.pdf"/>
          <fw xml:id="i-S3Eq4ZHMLFyXHKdMSnVtun">
            Mot. 1978/79:246 7
          </fw>
          <p xml:id="i-3rYgHXvmzJLcsXgPXcCZ5g">
            Dessa vill inget hellre än att snuva dig på tvåhundrafemtiotusen
            kronor varje månad varje månad i löner, sociala avgifter och annat
            förfärligt.
          </p>
          <p xml:id="i-DvNv29LtNoRZPokQAQZEh6">
            Det ser kärvt ut. Uppriktigt sagt har du vid det här laget tuggat
            i dig naglarna i nervositet. Men ta det lugnt, gamle skojare!
            Det här är en saga med lyckligt slut — det kommer att ordna sig
            (nej inte för dom anställda, dumskalle, jag menar för dig och
            din familj såklart).
          </p>
          <p xml:id="i-VhLKgp18DJKsJ6AXw4FfYh">
            — Gör så här. För det första: gå i konkurs (välj någon lämplig
            tidpunkt, nån timme innan dom anställda ska gå på semester det
            brukar sitta fint).
          </p>
          <p xml:id="i-Y2DzKnzs9SBmwnwmYMNGey">
            Genom konkursen försätts du i det himmelska tillståndet att du
            befrias från alla dina utgifter. Vad gäller dom där satans pengarna
            som du redan lagt i företaget, kan du ta det kallt: konkursförvaltaren
            (som är vald med omsorg och delar advokatkontor med din styrelseordförande)
            och som fortsätter att driva ditt företag under konkurstiden kommer
            att se till att du får ut minst 1,5 miljon i s k prioriterade
            fordringar. Dessutom betalar han din hyra kontant till dig.
          </p>
          <p xml:id="i-NCUy3J6haCUyByN5zogsGQ">
            — Men, säger du eftersom du är en man med ansvarskänsla, är det
            inte synd och skam att företaget gick åt helvete? Så illa är det
            inte! Firmanamnet är slut, dött orent men resten är skendött.
            Där finns det ännu kulor att hämta, därför ska du köpa tillbaka
            företaget. — Låt oss anta att företaget värderades till 2,7 miljoner
            vid konkursutbrottet, varav 2,5 miljoner i varulager tvåhundratusen
            i inventarier, maskiner (det fina med sådana här siffror är att
            det är du själv som gör värderingen).
          </p>
          <pb facs="riksdagen-motions-pdf/data/197879/mot_197879__246/mot_197879__246-003.pdf"/>
          <fw xml:id="i-RTSvJ81JM8CGUKP6MbTz2U">
            Mot. 1978/79:246 8
          </fw>
          <p xml:id="i-JnGSM1FSyq1VzBv2ZpBfgF">
            Vänta nu någon månad. Under denna tid är det möjligt att varulagret
            minskar något i värde. Dra i så fall till med att lagret nu bara
            kan vara värt 1,5 miljoner (i själva verket vet du genom dina
            datalisor att värdet på lagret bara minskat till 2,4 miljoner.
            .)
          </p>
          <p xml:id="i-QdWH23owemLur5vuuJjm7k">
            Försök nu se allvarlig ut och lämna in ditt anbud. Bjud sjuhundratusen
            för hela skiten (men var beredd att höja anbudet till åttahundratjugofem
            tusen).
          </p>
          <p xml:id="i-NA39AuzHwCyEnbF4ExLBkB">
            För att dräpa till ordentligt bör du begära kräva att köpet ska
            räknas retroaktivt en månad så att försäljningen under denna månad
            tillfaller dig och inte staten.
          </p>
          <p xml:id="i-NdRrX4uTKYHAm8spGJJGFM">
            — Nu står du alltså med ett varulager och inventarier i din hand.
            Du har betalt åttahundratjugofem tusen kronor för något som har
            ett kalkylerat värde på minst två miljoner sexhundratusen kronor.
          </p>
          <p xml:id="i-DaxoFzs6tUeU5wyzf6KzBB">
            (Eftersom du nu levt dig helt in i din nya roll, genomskådar
            du lätt även denna siffra, i själva verket vet du vet jag att
            kalkylvärde är en sak försäljningsvärde en annan. I själva verket
            fördubblar du kalkylvärdet för att få fram det rätta värdet, men
            det glömmer vi här.)
          </p>
          <p xml:id="i-Ae3AQa4iat4E66edNgede4">
            Inventarierna säljer du (konkursförvaltaren har säkert fått in
            nåt anbud på så där en hundratusen kronor bara för kontorsmöblerna,
            utnyttja det).
          </p>
          <p xml:id="i-FjB9eyXv98HVYhfiNo2wHQ">
            — Skål broder! Du har fått tillbaka ditt företag, men det är
            inte samma skruttföretag som du hade innan konkursen!
          </p>
          <p xml:id="i-DJyRSvX2NHTjHtUF8Xuk5B">
            Liksom i bibeln finns det ett före och ett efter.
          </p>
          <pb facs="riksdagen-motions-pdf/data/197879/mot_197879__246/mot_197879__246-004.pdf"/>
          <p xml:id="i-9ofYTcHQ7115VLNGrB8Xe8">
            5 00 — — — —
          </p>
          <p xml:id="i-TqXD9kh7YhLyUeZcBoLHsM">
            | Mot. 1978/79:246 9
          </p>
          <p xml:id="i-QePSqB9PpWQYPZvp9gsjEt">
            Nu slipper du tänka på alla dom där skulderna som du före konkursen
            legat vaken om nätterna för.
          </p>
          <p xml:id="i-7XqdNKuRuXyRgdsbqwUzZW">
            Du slipper dessutom tänka på alla ylande ulvarna, som var ute
            efter dina surt förvärvade pengar: alla anställda.
          </p>
          <p xml:id="i-Sxfq1kFfb61gzkd4CQX5aU">
            Som du redan räknat ut på dina små fingrar så har du bara under
            sommarmånaderna sparat in cirka sjuhundrafemtio tusen kronor i
            löner tack vare konkursen.
          </p>
          <p xml:id="i-M4twabXtaJKFtzGZjBx31E">
            — Jamen, säger du, en del i personalen ville du ju behålla (själv
            är du hjälplös som ett barn, när det gäller att sköta ett företag).
          </p>
          <p xml:id="i-CatNKBTdncoZJRWswfF8jy">
            Oroa dig inte. Kolla här: Låt oss anta att du vill behålla tre
            pålitliga dugliga tjänstemän. Antag att dom tjänar i genomsnitt
            sjutusen femhundra i månaden.
          </p>
          <p xml:id="i-4yzXsTZcghVq24Ueotx6gM">
            Under konkursmånaderna har du dragit nytta av deras arbete (plus
            alla andra förståss) dom har utvecklat produkter dom har skaffat
            nya kunder dom har hållit produktionen i gång.
          </p>
          <p xml:id="i-F4tGGUG7zpcY1qxgz4BTR1">
            Men dom har inte kostat dig ett öre i lön. Staten har betalt
            deras löner, bara för dessa tre omkring trettiotretusen kronor
            (inklusive).
          </p>
          <p xml:id="i-C27Abmey5UT4HGW97zBAFk">
            —- Du skrattar. . men låt mig fortsätta: I köpeavtalet bör du
            få med en passus, som säger att du har rätt att disponera dom
            anställda under uppsägningstiden. Det går säkert konkursförvaltaren
            på (om han inte till och med föreslår det själv: kan han sälja
            maskiner skrivbord ventiler så kan han naturligtvis sälja arbetare).
          </p>
          <pb facs="riksdagen-motions-pdf/data/197879/mot_197879__246/mot_197879__246-005.pdf"/>
          <fw xml:id="i-UXpycZmhSr33ucRzDpTPd6">
            Mot. 1978/79:246
          </fw>
          <p xml:id="i-KG3QwW8E6Ur1pWTcTsXtb2">
            Givetvis, givetvis käre broder, fortsätter staten att betala
            deras löner även om gubbarna jobbar åt dig.
          </p>
          <p xml:id="i-WyYckZUwhaMjn6oryX3UQw">
            Betänk fördelarna! Antag (du har väl inte glömt att det här är
            ett tankeexperiment?) antag att du behöver en månad på dig att
            flytta till den nya lokalen i den nya orten.
          </p>
          <p xml:id="i-Q25hpuCDJ9WH9Th59SpYRX">
            I firman går fortfarande ett tiotal man och väntar väntar på
            att uppsägningstiden ska ta slut. Under den månad du behöver har
            du, som på ett bräde, tio man som jobbar åt dig (även om dom föraktar
            dig som det svin du är).
          </p>
          <p xml:id="i-MWA6xP1pER3ssJAGyJtKLx">
            Vad gäller dom tre tappra gossar, som du tar med dig till det
            nya företaget gäller förmånen ännu längre. Säg att dom har två,
            fyra och sex månaders uppsägningstid, tillsammans blir det tolv
            månader. Det betyder, gosse, att du slipper betala tolv hela månadslöner
            för deras tjänster (exakt etthundratrettiotvå tusen kronor)!
          </p>
          <p xml:id="i-17izb51EKWjrdR9oaEu5vd">
            — Således har du kommit ur den här sörjan med hedern i behåll.
            Och ännu viktigare du har låtit andra betala dina dåliga affärer.
          </p>
          <p xml:id="i-UzKr9vihm9mKRtFXuKh9SB">
            Du har gjort en god affär. Till personalen bör du dock inte uttrycka
            dig så. Du bör säga något om att hela konkursen var förfärligt
            tråkig, och att vi alla fått bära bördorna därav. Vi sitter alla
            i samma båt, det är en slogan som du bör lära dig.
          </p>
          <p xml:id="i-DpS7DsiednnSPLRETGDLKT">
            — Är du nöjd? Skrynkla då ihop dikten och försök svälja den.
          </p>
          <pb facs="riksdagen-motions-pdf/data/197879/mot_197879__246/mot_197879__246-006.pdf"/>
          <p xml:id="i-Ejeie4D7reKZ14vZZkyaSt">
            2 A NI
          </p>
          <fw xml:id="i-YAkXUCxRAkxqNnZmokMwtz">
            Mot. 1978/79:246 1
          </fw>
          <p xml:id="i-L9eGYc2ENe3r6LUZJhEYC2">
            I" Brottsförebyggande rådet publicerade i november 1978 en rapport
            med rubriken Konkurser och ekonomisk brottslighet (1978:1). Rapporten
            hade upprättats inom brottsförebyggande rådets kansli. Rådet har
            ansett det vara av värde att det utredningsresultat som redovisats
            i rapporten ges en vidare spridning. De åsikter som framförs i
            rapporten är författarens (Dan Magnus- son) egna. Rådets beslutsorgan
            har således ej tagit ställning till författarens ståndpunkt. Ur
            sammanfattningen anförs följande.
          </p>
          <p xml:id="i-KDnW3H6z6gefRM4Fxtjuw5">
            Den första huvudfrågeställningen gäller hur konkursinstitutet
            och andra rättsliga former använts för att uppnå orättmätig ekonomisk
            vinning i transaktioner som slutat med konkurs. Dessa frågor behandlas
            i den första delstudien, där ett femtontal modeller över otillåtna
            transaktioner och konkurs har tagits fram. Detta har skett genom
            intervjuer med befattningshavare på relevanta myndigheter som
            har Stockholms kommun som jurisdiktionsområde: Även omfattande
            arkiv- genomgångar har gjorts på de berörda myndigheterna. De
            modeller för ekonomisk brottslighet och konkurs som redovisas
            i denna delundersökning spränger ramen för gäldenärsbrotten, dvs.
            den brottslighet som traditionellt sätts i samband med konkurs.
            Modellerna utgörs av kombinationer av tillåtna och otillåtna beteenden
            och är så komplexa att de inte låter sig sammanfattas mer än vad
            som skett i rapporten. En analys görs också av vilka samband konkurserna
            har med de otillåtna transaktionerna. Den andra huvudfrågeställningen
            avser i vad mån den officiella statistiken redovisar omfattningen
            av otillåtna transaktioner i samband med konkurs. I den officiella
            statistiken återfinner man emellertid endast de traditionella
            konkursbrotten, dvs. gäldenärsbrotten. I den andra delstudien
            företas er genomgång av de gäldenärsbrott som polisanmälts under
            ett år i Stockholms kommun. Hela lagföringen av de polisanmälda
            gäldenärsbrotten studeras. Under undersökningsåret, år 1974, avslutades
            1 029 konkurser i Stockholms kommun. 40 personer anmäldes till
            polisen misstänkta för gäldenärsbrott där detta var huvudbrott.
            Samtliga var försatta i konkurs. Populationen personer som polisanmälts
            för gäldenärs- brott ingår inte helt i populationen personer som
            avslutat sina konkurser 1974. Skälen till detta diskuteras närmare
            i rapporten, där det även framgår att detta förhållande inte utgör
            någon större felkälla vid jämförelser mellan populationen avslutade
            konkurser 1974 och populationen polisanmälda för gäldenärsbrott.
            Mot de 40 personer som polisanmälts väcktes misstanke om S5 typer
            av brott av samma eller olika slag. I 11 fall åtalades olika typer
            av brott. 9 personer av 40 polisanmälda dömdes för gäldenärsbrott
            varav 8 dömdes till villkorlig dom och en till fängelse i sex
            månader. I den andra delstudien redovisas även undersökningar
            rörande den dolda gäldenärsbrottsligheten. Enligt Gösta Kedners
            undersökning av konkurser som avslutats 1970 har 30 96 av gäldenärerna
            i de ordinära konkurserna anmälts till åklagarmyndigheterna för
            gäldenärsbrott.Beträffande fattigkon- kurserna har 9 26 av gäldenärerna
            anmälts. Enligt Kedners undersökning borde en strikt tillämpning
            av reglerna i 11 kap. BrB resultera i en anmälningsfrekvens på
            ca 40 96 vid de ordinära konkurserna och på ca 40-50 96 vid fattigkonkurserna.Enligt
            Kedner skulle således dold gäldenärs- brottslighet finnas i ca
            10 96 av de ordinära konkurserna och i 30-40 96 av fattigkonkurserna.
          </p>
          <pb facs="riksdagen-motions-pdf/data/197879/mot_197879__246/mot_197879__246-007.pdf"/>
          <fw xml:id="i-MRpZ7r7PpKc19FLAiuZy47">
            Mot. 1978/79:246 12
          </fw>
          <p xml:id="i-X7kRK6gy4ShthMrpa3QZsa">
            I denna undersökning utgör andelen polisanmälda personer, försatta
            i ordinär konkurs, 38 926 av de ordinära konkurser som avslutades
            i Stockholms kommun år 1974. Motsvarande andel för fattigkonkurserna
            uppgick till mindre än en halv procent. Andelen för gäldenärsbrott
            dömda personer uppgick till knappt en procent av totala antalet
            konkurser. Den tredje huvudfrågeställningen gäller hur många personer
            som kan tänkas ägna sig åt den typ av otillåtna transaktioner
            i samband med konkurs som behandlas i den första delstudien. Det
            finns ingen officiell statistik utöver statistiken över gäldenärsbrott
            att tillgå för att försöka besvara denna fråga. Den tredje delundersökningen
            ägnas åt att försöka belysa omfattningen av otillåtna transaktioner
            och konkurs genom att undersöka ett antal personer som ansvarat
            för ett urval konkurser i Stockholms kommun. Frågan gäller i denna
            undersökning hur många av dessa personer som uppvisar sådana privatekonomiska
            förhållanden att det kan misstänkas att de gjort sig skyldiga
            till otillåtna transaktioner och därigenom uppnått orättmätig
            ekonomisk vinning. Undersökningen baseras på ett antal fysiska
            och juridiska personer som avslutade konkurserna år 1974. Urvalet
            omfattar 86 av totalt I 029 konkurser som avslutades detta år.
            Undersökningen avser såväl konkursansvariga som konkursberörda.
            Styrelseledamöterna betraktas som konkursansvariga i fråga om
            juridiska personer och samtliga styrelseledamöter ingår i undersök-
            ningen. Konkursberörd är make/maka till konkursansvarig. Sammanlagt
            avser undersökningen 171 personer. I undersökningen ingår två
            huvudgrupper av variabler. Den ena gruppen av variabler utgör
            sådana som används för att beskriva själva konkurserna, s. k.
            konkursegenskapsvariabler. Konkursak- terna har legat till grund
            för mätningar av dessa variabler. Den andra gruppen av variabler
            gäller individdata för konkursansvariga och konkursberörda. Individdata
            har hämtats från olika officiella register och akter. Några huvudresultat
            skall redovisas från denna undersökning. I rapporten kallas denna
            tredje delundersökning för ”Konkurserna på individnivå”. Efter
            ett inledande avsnitt om problem och metod följer ett avsnitt
            som heter ”Vissa konkursegenskaper”. Av resultaten i detta avsnitt
            skall endast nämnas att underskottet för samtliga avslutade konkurser
            1974 i Stockholms kommun uppgick till 79,5 miljoner kronor. Jämförelsevis
            kan nämnas att kostnaderna för socialhjälpen i Stockholms kommun
            1974 uppgick till 78 miljoner kronor. I det följande avsnittet
            i rapporten behandlas de konkursansvarigas och de konkursberördas
            privata ekonomi före och efter konkursen. Inkomst- och förmögenhetsutvecklingen
            för perioden 1970-1976 har undersökts. Under- sökningen bygger
            på självdeklarationerna. Resultatet blev att konkursperso- nerna
            varken inkomstmässigt eller förmögenhetsmässigt avvek från det
            normala. Jämförelser har då gjorts med siffrorna för hela Stockholms
            kommun för perioden 1970-1976. Denna beskrivning bygger emellertid
            endast på självdeklarationerna och de uppgifter som lämnats där
            behöver inte spegla den verkliga ekonomiska situationen. I nästa
            avsnitt i rapporten behandlas de s. k. extremgruppsanalyser som
            utförts i avsikt att spåra personer vars faktiska ekonomiska förhållanden
            inte verkar stämma med den bild självdeklarationen förmedlar.
            Till grund för extremgruppsanalyserna ligger alla data som insamlats
            via de officiella registren och akterna. Extremgruppsanalysen
            tar primärt sikte på de konkurs-
          </p>
          <pb facs="riksdagen-motions-pdf/data/197879/mot_197879__246/mot_197879__246-008.pdf"/>
          <fw xml:id="i-XypQmHt1hrH9PBCLRR5EBT">
            Mot. 1978/79:246 13
          </fw>
          <p xml:id="i-TKT8xK4DuuhLP3wX5A5wvn">
            ansvariga och det är bland dessa som misstänkta individer spåras.
            Konkurs- berördas förhållanden undersöks naturligtvis lika noggrant
            eftersom dessa måste ingå i bedömningen av de konkursansvarigas
            privata ekonomi. Antalet konkursansvariga var 104. Extremgruppsanalysen
            gäller dels en grupp låginkomsttagare, dels en grupp höginkomsttagare.
            Beträffande låginkomst- tagarna fanns det 25 (dvs. 24 96) konkursansvariga
            som hade mindre än 25 000 kronor i sammanräknad nettoinkomst beskattningsåret
            1976, dvs. 2 år efter konkursen. Med sammanräknad inkomst förstås
            ungefär detsamma som bruttoinkomst. Genom analysen utkristalliserades
            bland dessa en grupp personer vars möjligheter att existera ter
            sig små. Denna grupp kallas för den laglösa gruppen och den består
            av 10 personer (dvs. 9,6 96 av samtliga konkursansvariga). Den
            laglösa gruppen hade år 1976 i genomsnitt en sammanräknad nettoinkomst
            på ca 6 600 kronor. Den konkursberördes inkomst uppgick 1976 till
            i genomsnitt ca 10 900 kronor. Trots dessa låga inkomster uppbar
            ingen socialhjälp under perioden 1970-1976. De konkurs- berörda
            uppbar inte heller socialhjälp. Samtliga i den ”laglösa” gruppen
            saknade förmögenhet år 1976. De hade varken fastighet, sommarstuga
            eller båt. Ingen hade någon kriminell belastning. Endast en var
            antecknad i nykterhetsregistret. De rör sig således inte om socialt
            utslagna personer av registren att döma. År 1976 fanns denna grupp
            i åldersintervallet 34-56 år. De laglösa hade inte varit sjukskrivna
            i nämnvärd utsträckning. På grundval av de fakta som kommit fram
            i analysen är det således svårt att förstå hur den laglösa gruppen
            livnär sig. Det måste därför anses sannolikt att konkursgäldenärerna
            i den laglösa gruppen olagligt förvärvat eller förvärvar pengar
            och huvudsakligen livnärde sig på dessa under år 1976. Bland låginkomsttagarna
            har också kunnat urskiljas en liten grupp socialt utslagna. Denna
            grupp utgjordes av 4 personer. Kvar finns så en grupp på 11 personer
            bland låginkomsttagarna. Dessa personers existensmöjligheter kan
            förklaras genom att de hade en konkurs- berörd som hade så hög
            inkomst att det räckte att försörja båda eller att de båda tillsammans
            hade en tillräcklig inkomst. Vidare var några så gamla att de
            uppbar pension. Denna grupp saknade sociala registreringar och
            uppbar ej heller socialhjälp. För höginkomsttagarna har gjorts
            en liknande analys. Hit räknas de som uppvisar en sammanräknad
            nettoinkomst på mer än 65 000 kronor år 1976. Höginkomstgruppen
            omfattar 18 (17 96) personer. Bland höginkomsttagarna har urskiljts
            en misstänkt grupp på 8 personer (dvs. 7,6 26 av samtliga konkursansvariga).
            Denna grupp kalias för välfärds- exploatörerna. Välfärdsexploatörerna
            hade i genomsnitt en sammanräknad nettoinkomst på ca 96 000 kronor.
            Underskottet i konkursen uppgick i genomsnitt till 259 000 kronor,
            varav skatteskulderna utgjorde ca 232 000 kronor i genom- snitt.
            Varken konkursansvariga eller berörda hade år 1976 fastighet,
            sommar- stuga, båt eller förmögenhet trots den höga inkomsten.
            Det är anmärkningsvärt att 6 av 8 välfärdsexploatörer gjort sådana
            konkurser där personligt betalningsansvar förelegat. Detta kan
            förklara att man inte visar förmögenhet vare sig i kontanter eller
            som fastigheter o. d. Inkomsten kan man visa och då förlitar man
            sig tydligen på att kronofogde- myndighetens indrivning inte fungerar.
            Slutligen utmärkes välfärdsexploatörerna av att de är mycket tungt
            kriminellt belastade.
          </p>
          <pb facs="riksdagen-motions-pdf/data/197879/mot_197879__246/mot_197879__246-009.pdf"/>
          <fw xml:id="i-86QQTRhhy6pw3DVBj9EiXw">
            Mot. 1978/79:246 14
          </fw>
          <p xml:id="i-QgF7YRsy4sYwA96vpUaHUn">
            Sammanfattningsvis kan om denna tredje delstudie sägas att det
            är sannolikt att individerna i den laglösa gruppen och i gruppen
            välfärdsexploa- törer (sammanlagt 17,2 26) ägnat och eventuellt
            ägnar sig åt sådana transak- tioner som behandlades i avsnittet
            om otillåtna transaktioner och konkurs. Siffrorna kan ge en viss
            uppfattning om hur stor andel ekonomiska brottslingar man kan
            förvänta sig finna om man närmare skulle utreda alla konkurser.
          </p>
          <p xml:id="i-TsMhFH9hiLrABPJGPSzZmt">
            II
          </p>
          <p xml:id="i-JeBnLWUg4NZADvwQLRu2Ry">
            Konkurslagen är sedan ett antal år tillbaka föremål för revision.
            Översynen sker etappvis. Reformarbetet bedrivs för närvarande
            av konkurslagskom- mittén som tillsattes 1971. Kommittén avgav
            år 1977 betänkandet (SOU 1977:29) Konkursförvaltning. I tilläggsdirektiv
            till konkurslagskommittén (dir. 1977:09) framhåller chefen för
            justitiedepartementet bl. a. att det under den fortsatta översynen
            av konkurslagstiftningen bör uppmärksammas att det under senare
            år har gett sig till känna ett behov av att motverka missbruk
            av konkursinstitutet från gäldenärers sida genom upprepade konkurser:
          </p>
          <p xml:id="i-XSNVit387PtBL2sHbrT1MS">
            Vad som främst kommer i blickfältet är en utvidgning av det i
            199 a $ konkurslagen upptagna förbudet för gäldenären att under
            konkursen driva bokföringspliktig rörelse. En tänkbar lösning
            är att meddela sådant förbud också för viss tid efter konkursens
            upphörande (s.k. konkurskarantän). Också andra alternativ är emellertid
            möjliga. Fördjupade undersökningar i fråga om de upprepade konkurserna
            är nödvändiga för att man skall kunna ta ställning till vilka
            åtgärder som krävs. Kommittén får närmare överväga hur man från
            konkursrättsliga utgångspunkter kan stävja missbruk av konkurs-
            institutet. Konkurslagskommittén arbetar för närvarande med den
            i tilläggsdirek- tiven angivna frågan. Det har emellertid nu gått
            praktiskt taget två år sedan tilläggsdirektiven utfärdades. Tillgängliga
            fakta visar att missbruken av konkursinstitutet ingalunda avtagit,
            utan snarare tilltagit i omfattning. Det är därför angeläget att
            omedelbara åtgärder vidtas för att hindra att konkurser utnyttjas
            för ekonomisk brottslighet. Med hänvisning till det anförda hemställs
            att riksdagen hos regeringen begär omedelbara initiativ för att
            förhindra att konkurser utnyttjas för ekonomisk brottslighet.
          </p>
          <p xml:id="i-NfDqQbAVCmdvPhgUpP1T98" type="date">
            Stockholm den 11 januari 1979
          </p>
          <div xml:id="i-6Y1RrryeLU9sJ2TShMomg6" type="signatureBlock">
            <list xml:id="i-HhNP4fZ21eEHRgZSQTde5z">
              <item xml:id="i-VqtRiMAV2pxrLhXkQEuX2r" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-6fYFHAf517YRWQn5amnM2k" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-6XUXsNdV7xK1ucpmyTH14E" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
              <item xml:id="i-8Yu9qW555VuXDTgnUiz77f" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-gVQrRuqzKqFKVCp2Eikom" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
            </list>
          </div>
        </div>
      </div>
    </body>
  </text>
</TEI>
