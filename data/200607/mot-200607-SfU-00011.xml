<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00011">
  <teiHeader>
    <fileDesc>
      <titleStmt>
        <title>med anledning av prop. 2006/07:84 Nedsättning av socialavgifter för personer som fyllt 18 men inte 25 år</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:84 Nedsättning av socialavgifter för personer som fyllt 18 men inte 25 år</title>
          <idno type="rdwebb">GU02Sf11</idno>
          <rs type="number">Sf11</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf11/text</ref>
          <ref type="dokument_url_html">http://data.riksdagen.se/dokument/GU02Sf11</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf11</ref>
          <ref type="doc">http://data.riksdagen.se/fil/DF27BC3D-CF78-482D-899F-3CCAEDD4C1AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CW9MbPmrR336XA32QUm5ug" type="basedOn"/>
        <correspContext corresp="i-CW9MbPmrR336XA32QUm5ug">
          <ref>Proposition 2006/07:84</ref>
        </correspContext>
        <correspAction xml:id="i-DXuGJQQaCxDDt3MQ6K1QU1" type="signed"/>
        <correspContext corresp="i-DXuGJQQaCxDDt3MQ6K1QU1">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-6FDSzJ3tXT3c9YXxpCXKFa" type="referral">
          <date when="2007-04-11"/>
        </correspAction>
        <correspAction xml:id="i-Ww7ZZECiPdEfL1bF5jaZPu" type="dismissal">
          <date when="2007-04-10"/>
        </correspAction>
        <correspAction xml:id="i-DanNknUxWcLCdQ8rzsGZqh" type="dismissal">
          <date when="2007-04-10"/>
        </correspAction>
        <correspAction xml:id="i-TpehwwHVqoLezcLSPt1CXn" type="transfer">
          <date when="2007-04-03"/>
        </correspAction>
        <correspAction xml:id="i-6sbwq6vWksVnjKwcUu9TAG" type="submission">
          <date when="2007-04-03"/>
        </correspAction>
        <correspAction xml:id="i-KAMLZs6h3L9mCxLH8AbgA9" type="assigned"/>
        <correspContext corresp="i-KAMLZs6h3L9mCxLH8AbgA9">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-34jYR1QoPBHoqgAHjZrZ61" type="motBody">
        <div xml:id="i-E6xnqjjwwoHADQV8JZvjxm" type="motSummary">
          <head xml:id="i-EmhynhuaTsWPhQeHVaxiR1">
            Sammanfattning
          </head>
          <p xml:id="i-Pwqw69jJfyZK1XcsiRz1Aa">
            Regeringen föreslår i proposition 2006/07:84 Nedsättning av socialavgifter
            för personer som fyllt 18 men inte 25 år en nedsättning av sociala
            avgifter om sammanlagt 11 procent av arbetsgivarens avgifter på
            lönesumman. Nedsättningen gäller för personer som vid årets ingång
            har fyllt 18 men inte 25 år, och syftet med reformen är att minska
            arbetslösheten bland ungdomar genom att sänka kostnaden för ungdomars
            arbete.
          </p>
          <p xml:id="i-8oyE3npFKMVAQZurwj2RC">
            Vänsterpartiet delar den uppfattning som både AMS och IFAU pekar
            på i sina remissvar, att reformen på grund av sin generella karaktär
            riskerar att leda till betydande dödviktseffekter, dvs. subvention
            av anställning av personer som hade blivit anställda även utan
            subvention. Det finns goda skäl att anta att reformen kommer att
            leda till mycket få nyanställningar och liten minskad arbetslöshet
            bland ungdomar. Den huvudsakliga effekten kommer istället att
            bli ökade vinster för företagen genom statliga subventioner. Det
            är ett oförsvarligt sätt att använda gemensamma resurser.
          </p>
          <p xml:id="i-FYcv9gHaGyn1GLsFALjSdF">
            De viktigaste åtgärderna för att förbättra ungdomars ställning
            på arbetsmarknaden är generella åtgärder som en ekonomisk politik
            för full sysselsättning, stärkt anställningstrygghet genom minskade
            visstidsanställningar och en aktiv arbetsmarknadspolitik som underlättar
            matchning och omställning.
          </p>
          <p xml:id="i-YPgFaAL84eMPsn1LxVo36m">
            För att hjälpa unga som har svårt att få fotfäste på arbetsmarknaden
            behövs dessutom riktade insatser. Enligt SCB:s arbetskraftsundersökning
            (AKU) februari 2007 uppgår arbetslösheten bland personer mellan
            16 och 24 år till 11,5 procent av arbetskraften. Alla ungdomar
            är således inte lika utsatta på arbetsmarknaden och därför är
            det inte motiverat att sänka socialavgifterna för alla mellan
            18 och 24 år. Vi förordar istället riktade anställningsstöd till
            de som bäst behöver det. Det skulle kosta mindre och vara mer
            träffsäkert.
          </p>
          <p xml:id="i-TEFw7o76baMr9VuEWRHDn7">
            Att regeringen vill rabattera arbetskraften på så lös grund som
            ålderstillhörighet måste ses i ett större sammanhang. Tillsammans
            med försämringarna i arbetslöshetsförsäkringen, försvagningen
            av arbetsrätten, den aviserade skattesubventionen för hushållstjänster,
            nedskärningar på arbetsmarknadspolitiken, nedskärningar på vuxenutbildningen,
            privatiseringar av välfärdsverksamhet, höjda avgifter för medlemskap
            i fackförening och a-kassa är sänkningen av priset på ungdomars
            arbete ett sätt att stimulera framväxten av en låglönemarkand
            i Sverige.
          </p>
          <p xml:id="i-AmdxV7YNoKSQW3tap3LHr">
            Nettokostnaden för regeringens förslag beräknas bli 3,94 miljarder
            kronor per år. Det kan jämföras med Vänsterpartiets beräkning
            att nettokostnaden för 40 000 nya reguljära heltidsjobb i offentlig
            sektor skulle uppgå till 6,4 miljarder kronor 2007. Att satsa
            på fler jobb i den offentliga sektorn vore en mer ansvarsfull
            användning av skattebetalarnas pengar eftersom satsningen skulle
            bidra till kvalitetsförbättringar i den offentliga sektorn, istället
            för ökade vinster för de privata företagen.
          </p>
          <p xml:id="i-JiXaHKsiqxE6gmw5fFBdFe">
            Mot bakgrund av det som anförs i motionen avslår vi regeringens
            proposition. Detta bör riksdagen besluta.
          </p>
        </div>
        <div xml:id="i-FZV74JBJ2KoZjYoAoKwnKs" type="motProposal" subtype="förslag">
          <head xml:id="i-8ASnU3cFmoGPDvuTV9s2Ud">
            Förslag till riksdagsbeslut
          </head>
          <p xml:id="i-5N8Zd5FCUnt2bLBuBSj2Sy">
            Riksdagen avslår regeringens proposition 2006/07:84 Nedsättning
            av socialavgifter för personer som fyllt 18 men inte 25 år.
          </p>
        </div>
        <div xml:id="i-HGVhMdC4BU2nm4zmfXY9YB" type="motContent">
          <head xml:id="i-JcdQVavDUt2ZxXfT3Ckfir" type="h1">
            med anledning av prop. 2006/07:84 Nedsättning av socialavgifter
            för personer som fyllt 18 men inte 25 år
          </head>
          <head xml:id="i-KaaUyqa2nrxUsBQgYXyfig" type="h1">
            Regeringens politik är inte ändamålsenlig
          </head>
          <p xml:id="i-SXvDj5ckqamzR41nYteuhb">
            Regeringens proposition 2006/07:84 utgår från att ungdomars arbetskraft
            idag kostar för mycket. Genom en nedsättning av socialavgifter
            vill regeringen sänka arbetsgivarnas kostnader för unga anställda
            och på så vis minska arbetslösheten bland ungdomar. Men det är
            inte regeringens sak, utan arbetsmarknadens parter som har att
            besluta om lönekostnaderna. Därför är det ett avsteg från den
            svenska modellens funktionssätt att regeringen har för avsikt
            att styra lönebildningen.
          </p>
          <p xml:id="i-JJXmtwJKJ85nP28nebTkFs">
            Regeringens förslag riskerar att inte leda till nyanställningar
            och är därför inte ändamålsenligt. Institutet för arbetsmarknadspolitisk
            utvärdering (IFAU) skriver i sitt remissvar att förslaget kan
            medföra en betydande undanträngningseffekt, eftersom gruppen som
            omfattas är så pass bred. Denna undanträngning innebär att staten
            subventionerar anställningar som skulle ha kommit till stånd även
            utan subvention. Vidare menar IFAU att undanträngningen kommer
            att leda till dödviktseffekter, dvs. att samma person som skulle
            ha fått jobbet nu får ett subventionerat jobb. Om avsikten är
            att stärka möjligheterna för unga som har svårt att etablera sig
            på arbetsmarknaden är det mer effektivt att rikta stödet så att
            den som har varit långtidsarbetslös kan få jobbet. Dessutom menar
            IFAU att subventionen kan ha en substitutionseffekt som går i
            oönskad riktning genom att ungdomar, som redan idag har relativt
            lätt att få jobb, får ytterligare fördelar gentemot äldre arbetslösa.
          </p>
          <p xml:id="i-TD3e9Nj8ct9Gi9wGSv16Bu">
            Även AMS menar att förslagets generella inriktning kan leda till
            dödviktseffekter, vilket kan bli särskilt påtagligt eftersom subventionen
            införs i en högkonjunktur. AMS kan inte bedöma vad effekten på
            sysselsättningen kan beräknas bli. IFAU, AMS och en rad andra
            remissinstanser med sakkunskap på området tvivlar således på huruvida
            politiken är ändamålsenlig.
          </p>
          <p xml:id="i-QKoN3LaC6CQbhJkgcGVi7j">
            Vänsterpartiet förordar i likhet med en rad remissinstanser såsom
            LO, TCO, SACO, SKL och AMS mer riktade insatser till de ungdomar
            som har svårt att etablera sig på arbetsmarknaden. Det finns mer
            träffsäkra och kostnadseffektiva insatser såsom tidsbegränsade
            anställningsstöd och arbetsmarknadsutbildning.
          </p>
          <head xml:id="i-THV9o8gMFS4pDV6hrd1NDz" type="h1">
            Kostnaden för reformen
          </head>
          <p xml:id="i-Gc5j9AYkUXnwxTMyFDpezm">
            Nedsättningen av socialavgifter för personer som fyllt 18 men
            inte 25 år beräknas enligt propositionen att minska statens intäkter
            med 7,70 miljarder kronor per år. På sidan 23 i propositionen
            står det att sänkningen av avgifterna ökar företagens vinster.
            Denna vinstökning, menar regeringen, ändrar skattebasen för företagen
            och ökar på så vis statens intäkter från företagens inkomstskatt.
            På grund av ökade skatteintäkter från företagen menar regeringen
            att nettokostnaden för reformen blir 3,94 miljarder kronor årligen
            i minskade skatteintäkter. Eftersom förslaget ska träda i kraft
            den 1 juli 2007 beräknas nettokostnaden för 2007 att uppgå till
            1,99 miljarder kronor. Regeringen re dovisar inga beräkningar
            för hur nettokostnaden kan bli 3,94 miljarder kronor.
          </p>
          <p xml:id="i-4MJ8Dw68fdddCsiaCg8XVV">
            Istället för att löntagarna ska bidra ytterligare till att höja
            företagens vinster genom skattesänkningar, borde resurser avsättas
            för att anställa fler i den offentliga sektorn. I Vänsterpartiets
            budgetmotion 2006/07:Fi245 presenterar vi en modell där nettokostnaden
            för att anställa 40 000 personer i offentlig sektor under 2007
            uppgår till 6,4 miljarder kronor. Bruttokostnaden för denna satsning
            skulle bli 15 miljarder kronor per år, så beräkningarna förutsätter
            att personer som är i behov av utbetalningar från arbetslöshetsförsäkringen
            minskar med 20 000, när 40 000 nya arbetstillfällen bereds. De
            3,94 miljarder kronor per år som regeringen avser att satsa på
            nedsättning av socialavgifter för ungdomar skulle således till
            stor del kunna finansiera 40 000 reguljära heltidsjobb i offentlig
            sektor.
          </p>
          <p xml:id="i-UK4UiJX8KKC6iLuZU9P2Qd">
            Till skillnad från en nedsättning av socialavgifter skulle en
            satsning på fler jobb i den offentliga sektorn förbättra även
            ungdomars arbetsmarknad. Det vore en mer ansvarsfull användning
            av skattebetalarnas pengar eftersom satsningen skulle bidra till
            kvalitetsförbättringar i den offentliga sektorn, istället för
            ökade vinster till privata företag.
          </p>
          <head xml:id="i-JDRsn9VDaTCdrjxGMX5uS8" type="h1">
            Ungdomsarbetslösheten
          </head>
          <p xml:id="i-6fJKoTePArR1shR3errwhU">
            Sverige har i jämförelse med andra länder en hög sysselsättningsgrad.
            Hela 78,9 procent av befolkningen mellan 20 och 64 år är sysselsatt
            i arbete. Bland ungdomar mellan 16 och 24 år i Sverige uppgår
            sysselsättningsgraden till 40,8 procent, vilket motsvarar genomsnittet
            inom OECD. Orsaken till den relativt låga sysselsättningsgraden
            bland ungdomar i Sverige beror på att alltfler ungdomar utbildar
            sig. Låg sysselsättningsgrad behöver således inte innebära problem
            om inte ungdomarna istället befinner sig i arbetslöshet eller
            inaktivitet. Även om de allra flesta ungdomar antingen jobbar
            eller studerar slår dagens höga arbetslöshet hårt mot framförallt
            ungdomar som saknar gymnasiekompetens.
          </p>
          <p xml:id="i-Qvfw7qsvxT7NqHEz5oTbVL">
            Ungdomsarbetslöshet avser enligt AKU personer mellan 16 och 24
            år som inte studerar utan söker jobb och inte får jobb . Enligt
            AKU februari 2007 så ligger arbetslösheten bland personer mellan
            16 och 24 år på 11,5 procent, vilket motsvarar 55 000 individer.
            Det är högre än arbetslösheten för hela arbetskraften som uppgår
            till 4,8 procent (AKU februari 2007).
          </p>
          <p xml:id="i-3T9gkaCW3PYKun2jvk3nmA">
            Enligt AKU var den genomsnittliga arbetslösheten bland ungdomar
            under 2006 13,7 procent, vilket motsvarar 71 000 personer. Från
            och med 2008 ska SCB även räkna personer som studerar på heltid
            och samtidigt söker jobb som arbetslösa. Om man räknar de öppet
            arbetslösa plus studenterna som söker jobb uppgick arbetslösheten
            till 21 procent av arbetskraften i åldersgruppen 1624 år i genomsnitt
            2006. Med detta sätt att mäta har Sverige hög ungdomsarbetslöshet
            jämfört med andra OECD-länder.
          </p>
          <p xml:id="i-Gt9JnJghJiu4YgFiQyFNn2">
            Sverige har liksom övriga nordiska länder en låg andel långtidsarbetslösa
            ungdomar, jämfört med andra OECD-länder (SOU 2007:18 s. 176).
            Ungdomar blir snabbare utan jobb, men kan också komma ur arbetslöshet
            snabbare än äldre när konjunkturen svänger. Enligt SCB är den
            genomsnittliga arbetslöshetstiden för ungdomar mellan 16 och 24
            år 14 veckor, 25 veckor för arbetskraften mellan 16 och 64 år
            och 33 veckor bland arbetskraften mellan 55 och 64 år.
          </p>
          <p xml:id="i-2M3Yu14tqgoyr1xdRpHryZ">
            Personer under 25 år räknas enligt AMS som långtidsarbetslösa
            efter 100 dagar, jämfört med 6 månader för personer över 25 år.
            AMS statistik visar att 102 887 personer mellan 18 och 24 år var
            inskrivna på arbetsförmedlingen som arbetssökande i februari 2007.
            Av dessa var 39 023 personer öppet arbetslösa. Enligt AMS statistik
            var 7 058 ungdomar långtidsarbetslösa i februari 2007, vilket
            kan jämföras med 2 538 i februari 2006. Den kraftiga ökningen
            beror på regeringens kraftiga nedskärningar på arbetsmarknadspolitiska
            program.
          </p>
          <p xml:id="i-Yb9MZEaofCybydkaQRuesK">
            Arbetslösheten drabbar inte alla grupper i lika hög grad. Ungdomar
            som saknar gymnasiekompetens och ungdomar som är utrikes födda
            är överrepresenterade bland de arbetslösa. Enligt Skolverket saknar
            var fjärde 20-åring slutbetyg från gymnasiet, och var tredje 20-åring
            saknar behörighet att läsa vidare på högskola. En viktig insats
            för att stödja arbetslösa ungdomar är således att satsa mer på
            vuxenutbildning. Regeringen har redan tagit ett stort steg i fel
            riktning genom att avskaffa en tredjedel av statens bidrag till
            vuxenutbildningen 2007.
          </p>
          <p xml:id="i-BsuZnGdhqSUt2Ed8WCwbJR">
            Många ungdomar har svårt att få jobb, men inte alla. Därför förordar
            Vänsterpartiet riktade stöd till de ungdomar som bäst behöver
            det, istället för en generell rabatt på ungas arbete som regeringen
            föreslår.
          </p>
          <head xml:id="i-WH9gBKX9eFHBywkTPiiHQq" type="h1">
            Stöd till arbetslösa ungdomar
          </head>
          <p xml:id="i-VA1vAfZKMrvJywLiX7T4Sx">
            Skolans utformning är avgörande för hur det ska gå senare i arbetslivet.
            Därför är det viktigt att utbildnings- och arbetsmarknadspolitiken
            får en större samstämmighet. De yrkesinriktade gymnasieprogrammen
            bör få utökad arbetsplatsförlagd utbildning, en förlängning av
            slutpraktiken samt avslutas med en yrkesexamen. En ny gymnasial
            fyraårig lärlingsutbildning bör också införas som en alternativ
            väg i gymnasieskolan.
          </p>
          <p xml:id="i-LoE5VgeP4Hh3TQ8kLkPApe">
            Det måste finnas många ingångar till den goda arbetsmarknaden
            och det ska alltid finnas nya chanser för människor att byta inriktning.
            Gymnasieskolan måste anpassas mer för framtidens arbetsliv. Därför
            ska alla gymnasieprogram ge högskolebehörighet inte enbart för
            att ge alla möjlighet till fortsatta studier och ett livslångt
            lärande utan också för att dagens och morgondagens arbets- och
            samhällsliv ställer krav på dessa kunskaper. Vi vill stärka kvaliteten
            vid högskolan och till skillnad från de borgerliga partierna vill
            vi även utveckla vuxenutbildningen och de eftergymnasiala yrkesutbildningarna
            för dem som väljer att inte läsa vid högskolan.
          </p>
          <p xml:id="i-8RqXSgrrtEtEt5EteBmjEu">
            I förhandlingarna om 2006 års tilläggsbudget var ungdomssatsningar
            och höjda studiemedel Vänsterpartiets viktigaste krav. I enlighet
            med våra krav beslutades om bl.a. 1 000 platser för plusjobb till
            långtidsarbetslösa ungdomar och slopad åldersgräns för sökanderesor.
            Vänsterpartiet anser att även pendlingsstöd ska beviljas arbetssökande
            som inte fyllt 25 år för att möjliggöra pendling till jobb.
          </p>
          <p xml:id="i-YZSCUcycAoCM7Ux1RiPiMp">
            När det gäller arbetsmarknadsutbildning bör Arbetsförmedlingen
            ges möjlighet att utnyttja reguljär utbildning på högskolenivå
            eller motsvarande upp till 60 veckor som arbetsmarknadsutbildning
            för arbetssökande som har en akademisk examen motsvarande minst
            120 poäng. Förutsättningen ska vara att utbildningen är inriktad
            mot bristyrken, där en kompletterande utbildningsinsats på högskolenivå
            kan bidra till yrkesväxling från yrkesinriktning med svag efterfrågan
            till en yrkesinriktning med hög efterfrågan eller risk för flaskhalsar.
          </p>
          <p xml:id="i-4vsVVEEAFNYnBtXgUxK6ay">
            I AMS regleringsbrev för 2007 anges att endast arbetslösa ungdomar
            med särskilda behov ska anvisas plats i arbetsmarknadsutbildning
            eller förberedande utbildning. Detta bör utvidgas så att det blir
            möjligt att anvisa även övriga arbetslösa ungdomar till yrkesutbildningar
            som inriktar sig på bristyrken. Alla som har avslutad gymnasieutbildning
            ska ha rätt till arbetsmarknadsutbildning.
          </p>
          <p xml:id="i-KrfyrbKHYuqfaE5VHQJZNW">
            Internationella erfarenheter visar att det mest effektiva arbetsmarknadspolitiska
            programmet för ungdomar är subventionerad anställning (SOU 2007:18
            s. 229). Men regeringen avskaffar enligt proposition 2006/07:1
            det allmänna och det förstärkta anställningsstödet samt plusjobben.
            Istället har regeringen infört nystartsjobb med en subvention
            på 32 procent, vilket är betydligt sämre än de avskaffade anställningsstöden
            vars subventionsgrad var 50100 procent av lönekostnaden. Under
            2006 hade 27 193 personer i genomsnitt per månad allmänt och förstärkt
            anställningsstöd samt plusjobb. Under de första tre månaderna
            2007 har endast ca 3 600 personer fått nystartsjobb. Av dem som
            fått nystartsjobb är ca 70 procent män. Regeringens politik innebär
            därmed en kraftig försämring av stödet för långtidsarbetslösa
            ungdomar i synnerhet för unga kvinnor.
          </p>
          <p xml:id="i-T7hu93k19kdVt1w3yKgvjR">
            Anställningsstöd är viktiga för att motverka den strukturella
            arbetslösheten. Oavsett konjunkturläge finns det grupper som är
            särskilt utsatta på arbetsmarknaden. Kraven i arbetslivet har
            ökat och därför finns det anledning att förstärka insatserna mot
            den strukturella arbetslösheten. Utan dessa insatser riskerar
            stora grupper att permanent ställas utanför och bli hänvisade
            till kortvariga och otrygga jobb med låga löner och dåliga villkor.
          </p>
          <head xml:id="i-P3B89gzy2ymgHSNtc5vzug" type="h1">
            Trygga jobb till unga
          </head>
          <p xml:id="i-UXLy1m1SjARzzNVtGjsXU">
            Ett stort problem för ungdomar i dagens Sverige är de osäkra
            anställningarna. Andelen tidsbegränsade anställningar i Sverige
            har ökat från 11,9 procent år 1987 till 16,8 procent 2006. Det
            betyder att hela 636 000 löntagare har någon form av tidsbegränsad
            anställning. Tidsbegränsade anställningar är vanliga framförallt
            bland unga, bland kvinnor och inom LO-yrken. Enligt SCB har 75
            procent av ungdomarna mellan 16 och 19 år och 50 procent av ungdomarna
            mellan 20 och 25 år i arbetskraften tidsbegränsade anställningar.
            De tidsbegränsade anställningarna är allra vanligast inom LO-yrken.
            Enligt SCB har 25,3 procent av de anställda med LO-yrken tidsbegränsade
            anställningar jämfört med 8 procent bland de anställda med SACO-yrken.
          </p>
          <head xml:id="i-Z5cKw34M4dDefhv98JHGf" type="h1">
            Tabell 1. Andel tillsvidareanställda och tidsbegränsat anställda
            fördelat efter facklig organisation 2006. Procent.
          </head>
          <table xml:id="i-KR1bBsYWHSvBnmaDEWv3VN">
            <row xml:id="i-Qgy7xq6PsCGbrFwDGcz6jX">
              <cell>
                Facklig organisation
              </cell>
              <cell>
                Tillsvidare­anställda
              </cell>
              <cell>
                Tidsbegränsat anställda
              </cell>
              <cell>
                Summa anställda
              </cell>
            </row>
            <row xml:id="i-UL5X7A6KFFYsvKGet3rKtE">
              <cell>
                LO
              </cell>
              <cell>
                35,4
              </cell>
              <cell>
                25,3
              </cell>
              <cell>
                33,7
              </cell>
            </row>
            <row xml:id="i-CdaaeESTZygvKLRKq6soLG">
              <cell>
                TCO
              </cell>
              <cell>
                27,7
              </cell>
              <cell>
                11,5
              </cell>
              <cell>
                25,0
              </cell>
            </row>
            <row xml:id="i-FDm2mLXdYz69DYVhjwFtwt">
              <cell>
                SACO
              </cell>
              <cell>
                11,8
              </cell>
              <cell>
                8,0
              </cell>
              <cell>
                11,2
              </cell>
            </row>
            <row xml:id="i-27JsmQHegw9T3Tfp3oezV1">
              <cell>
                Övriga
              </cell>
              <cell>
                4,3
              </cell>
              <cell>
                8,3
              </cell>
              <cell>
                5,0
              </cell>
            </row>
            <row xml:id="i-GLjcDDk88bHEtwgocUNQtA">
              <cell>
                Ej anslutna
              </cell>
              <cell>
                20,8
              </cell>
              <cell>
                46,6
              </cell>
              <cell>
                25,2
              </cell>
            </row>
            <row xml:id="i-UoM31NMSdxrrtd6grMQ6Lr">
              <cell>
                Uppgift saknas
              </cell>
              <cell>
                0,1
              </cell>
              <cell>
                0,2
              </cell>
              <cell>
                0,1
              </cell>
            </row>
            <row xml:id="i-2DmMmF2Fb6MLDSrEeJVtCV">
              <cell>
                Summa
              </cell>
              <cell>
                100,0
              </cell>
              <cell>
                100,0
              </cell>
              <cell>
                100,0
              </cell>
            </row>
            <row xml:id="i-XTbx87B59L4tpFfqqayUTL">
              <cell>
                därav anslutna
              </cell>
              <cell>
                79,1
              </cell>
              <cell>
                53,1
              </cell>
              <cell>
                74,7
              </cell>
            </row>
          </table>
          <p xml:id="i-PR9kqgAxKrUgq9GHRgwHtS">
            Källa: Arbetskraftsundersökningar (AKU), Statistiska centralbyrån
            (SCB).
          </p>
          <p xml:id="i-Bu1Ep8CPgdZt3X5qmS1xqk">
            Förutom ålder och klass är kön avgörande för anställningstryggheten.
            Enligt SCB hade 19 procent av kvinnorna 2006 tidsbegränsade anställningar,
            jämfört med 15 procent av männen. Det är således framförallt ungdomar,
            kvinnor och LO-medlemmar som får hålla tillgodo med de osäkra
            anställningarna. Enligt LO har 42 procent av kvinnorna och 26
            procent av männen under 25 år med LO-yrken en tidsbegränsad anställning.
          </p>
          <p xml:id="i-UNuRV3Zt5UReQbNHGiS1oq">
            En tidsbegränsad anställning innebär svårigheter att planera
            sin tid och sin ekonomi. Utan tillsvidareanställning är det svårt
            att få hyreskontrakt, banklån eller telefonabonnemang. De osäkra
            anställningarna gör att många unga människor inte kan påbörja
            sina vuxenliv. Osäkerheten påverkar hälsan negativt. I takt med
            en allt otryggare arbetsmarknad har också ohälsan bland unga ökat.
            Enligt LO har ohälsan bland unga kvinnor mellan 20 och 24 år ökat
            med 80 procent sedan år 2000.
          </p>
          <p xml:id="i-FQovnqGtSGsQuFddpw2fE2">
            Den form av visstidsanställning som är mest otrygg är den s.k.
            behovsanställningen. Den innebär att arbetsgivaren erbjuder arbete
            med kort varsel när det finns behov. Behovsanställningarna har
            enligt LO ökat från ca 40 000 år 1990 till ca 145 000 år 2005
            och är i särklass vanligast bland unga kvinnliga arbetare.
          </p>
          <p xml:id="i-GW1LR2zDgTWn25ZBFqFP9F">
            Det ökade antalet osäkra anställningar är utan tvekan en bidragande
            orsak till att den fackliga anslutningsgraden bland ungdomar har
            sjunkit kraftigt de senaste tio åren. Bland alla arbetare har
            anslutningsgraden sjunkit från 83 procent 1996 till 75 procent
            2006. Motsvarande siffra bland arbetarna mellan 16 och 35 år är
            75 procent 1996 och 54 procent 2006. Samma trend förekommer hos
            tjänstemännen (LO-tidningen nr 10, mars 2007). Den fackliga anslutningsgraden
            är lägst och sjunkande bland visstidsanställda: från 60,2 procent
            år 2000 till 53,4 procent år 2006 (TCO-tidningen mars 2007). Det
            finns anledning till oro för hela den svenska kollektivavtalsmodellens
            framtid om inte denna utveckling vänds.
          </p>
          <p xml:id="i-Ftiakc9eGnaBn8ymZUKYG8">
            Visstidsanställningar är dessutom en dålig språngbräda in i arbetslivet.
            Det finns forskning som visar på att tillfälliga anställningar
            inte leder till tillsvidareanställningar. De allra flesta löntagare
            vill ha tillsvidareanställning. LO hänvisar i rapporten Anställningsformer
            och arbetstider 2005 till undersökningar som visar att 96 procent
            av alla löntagare i Sverige vill ha tillsvidareanställning. Enligt
            Vänsterpartiet ska normen på arbetsmarknaden vara tills­vidareanställningar
            på heltid. Avvikelser från den normen bör regleras i kollektivavtal.
          </p>
          <head xml:id="i-KYBdexRsJXMr334HcbPZSv" type="h1">
            Avslutning
          </head>
          <p xml:id="i-P9csaeqrPEZCUsPwSqPdwJ">
            Regeringens förslag om rabatter på sociala avgifter för unga
            är en icke ändamålsenlig politik om syftet är att minska arbetslösheten.
            Den grupp unga som har stora problem på arbetsmarknaden är i behov
            av mer riktade insatser, och den allra största gruppen unga vore
            mer betjänt av ökade möjligheter att få tillsvidareanställning
            och goda möjligheter till vidareutbildning.
          </p>
          <p xml:id="i-RzQMb1jkfDv88pE1W2pfbw">
            Regeringens förslag ska istället ses som en del i den övergripande
            strategin att genom ökad press på arbetslösa och statliga subventioner
            till privata arbetsgivare stimulera framväxten av en låglönearbetsmarknad
            i den privata tjänstesektorn. Internationella erfarenheter visar
            att det främst är kvinnor och personer med invandrarbakgrund som
            hänvisas till de lågavlönade och otrygga jobben i denna sektor.
            Regeringen för således inte bara en politik för ökade ekonomiska
            klyftor, utan också för ökad etnisk segregation och minskad jämställdhet.
            Vänsterpartiet avvisar med kraft en sådan utveckling av den svenska
            arbetsmarknaden. Därför avslår vi regeringens proposition 2006/07:8
            4 Nedsättning av socialavgifter för personer som fyllt 18 men
            inte 25 år.
          </p>
        </div>
        <div xml:id="i-MYD5BAYe9NWZuvvq4r8ymJ" type="signatureBlock">
          <list xml:id="i-6QPUEYNLZrQdL2twiC6gb3">
            <item xml:id="i-W37iDLXKAfSJUQNx2rC7im" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-KURXAKucVVdiNVASQ4iPSs" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-PC7VT4ZvQAs12oZcQKsJrJ" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-XtinsYdPW8f87mD45wA528" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
