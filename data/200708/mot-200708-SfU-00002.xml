<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00002">
  <teiHeader>
    <fileDesc>
      <titleStmt>
        <title>med anledning av prop. 2007/08:29 Sänkta socialavgifter för vissa delar av tjänstesektorn</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:29 Sänkta socialavgifter för vissa delar av tjänstesektorn</title>
          <idno type="rdwebb">GV02Sf2</idno>
          <rs type="number">Sf2</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf2/text</ref>
          <ref type="dokument_url_html">http://data.riksdagen.se/dokument/GV02Sf2</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf2</ref>
          <ref type="doc">http://data.riksdagen.se/fil/7B460435-1C9B-4610-8E01-3EDD7776F350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2RFkCgkeNzF5a4XSqFWrDZ" type="basedOn"/>
        <correspContext corresp="i-2RFkCgkeNzF5a4XSqFWrDZ">
          <ref>Proposition 2007/08:29</ref>
        </correspContext>
        <correspAction xml:id="i-DKdaZZdC5NAXXFLfqDpHBR" type="signed"/>
        <correspContext corresp="i-DKdaZZdC5NAXXFLfqDpHBR">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-12RQM2gnZQ89k5SGxyrwMU" type="expire">
          <date when="2008-04-02"/>
        </correspAction>
        <correspAction xml:id="i-Bq3MRmin1c2b8jdo9oKVez" type="referral">
          <date when="2007-11-16"/>
        </correspAction>
        <correspAction xml:id="i-BttR7FBDJt33MAibHh1F5s" type="dismissal">
          <date when="2007-11-15"/>
        </correspAction>
        <correspAction xml:id="i-JrUiXxUWpvFaTYNoiJuZKP" type="dismissal">
          <date when="2007-11-15"/>
        </correspAction>
        <correspAction xml:id="i-RsPrRu5x68yYsyYutWtBsx" type="submission">
          <date when="2007-11-14"/>
        </correspAction>
        <correspAction xml:id="i-Ebd5GVtsgWwRdLyJLm25Cc" type="transfer">
          <date when="2007-11-14"/>
        </correspAction>
        <correspAction xml:id="i-62GTPNg3opn8muLXWkhWQS" type="assigned"/>
        <correspContext corresp="i-62GTPNg3opn8muLXWkhWQS">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XAHscBoBKDn5FtVf7sqXmw">
            Förslag till riksdagsbeslut
          </head>
          <list style="ol">
            <item xml:id="i-WuRwQaL7X7P176ihZ9hPrB">
              Riksdagen avslår regeringens förslag till nedsättning av socialavgifter.
            </item>
            <item xml:id="i-EfA67K9TKmRkUbW4iM14G1">
              Riksdagen begär att regeringen återkommer till riksdagen med
              en bred konsekvensanalys av förslagets effekter.
            </item>
            <item xml:id="i-FLWbYx9HHgBa7hd1p52s3V">
              Riksdagen tillkännager för regeringen som sin mening vad som
              anförs i motionen om förutsättningarna för ett hållbart socialförsäkringssystem.
            </item>
          </list>
        </div>
        <div type="motContent">
          <head xml:id="i-5r3rbYtMRkMQsh8SXPLbaY" type="h1">
            Inledning
          </head>
          <p xml:id="i-Lwqd3cwayuMUnkWqp9cjUL">
            Den borgerliga regeringen föreslår att reducerade arbetsgivaravgifter
            för vissa delar av tjänstesektorn ska införas den 1 januari 2008.
            Förslaget måste statsstödsgranskas och godkännas av EU-kommissionen.
            Förslaget innebär att man helt slopar socialavgifter för vissa
            hushållsnära tjänster. De branscher som omfattas är reparation
            och underhåll av vissa fordon, reparation och underhåll av fritidsbåtar
            m.m., restauranger, catering, taxi, tvätterier, reparation och
            underhåll av skor och visa lädervaror, hunddagis, frisörer samt
            hud- och kroppsvård. Arbetsgivaravgifterna sänks från 32,42 procent
            till 10,21 procent, vilket betyder att endast ålderspensionsavgiften
            kvarstår. Nedsättningen berör såväl arbetsgivaravgifterna som
            egenavgifterna och den allmänna löneavgiften. Nedsättningen motsvarar
            22,21 procentenheter för arbetsgivaravgifterna och maximalt 20,50
            procentenheter för egenavgifterna. Syftet anges vara att varaktigt
            öka sysselsättningen, förbättra den samhällsekonomiska effektiviteten
            och minska svartarbetet i den svenska ekonomin. I propositionen
            anges förslaget dessutom få effekter på det idag obetalda hemarbetet,
            då fler kan köpa hushållsnära tjänster och istället ägna mer tid
            för avlönat arbete.
          </p>
          <head xml:id="i-5V13sWYtXtnCrVPooz3H8h" type="h1">
            Snedvriden konkurrens, ökat krångel och risk för ökat skattefusk
          </head>
          <p xml:id="i-BLuwtFqhtfTY4nxCwYSgJy">
            Vi socialdemokrater motsätter oss förslaget om nedsättning av
            socialavgifterna. Förslaget innebär att en ny princip för avgiftsberäkning
            införs som kommer att skapa snedvridningar och gränsdragningsproblem
            och ökar företagens administrativa börda. Framförallt blir gränsdragningarna
            svåra för de företag som bedriver blandad verksamhet. En bensinmack
            som även säljer varmkorv ska betala en arbetsgivaravgift på den
            arbetstid det tar att sälja bensin och en annan på den arbetstid
            det tar att sälja korv. Det är inte politikers uppgift att peka
            ut vissa branscher och ge dem särskilda subventioner. Goda och
            likvärdiga villkor för alla företag skapar en långsiktigt bättre
            utveckling. Det är heller ingen framtidssatsning. Samtidigt kritiserar
            ledande industriföreträdare på konkurrensutsatta marknader regeringen
            för bristande satsningar på utbildning, infrastruktur och forskning.
            När flera branscher alltså skriker efter mer resurser för forskning
            ekar regeringens svar om sänkta arbetsgivaravgifter för delar
            av tjänstesektorn tomt.
          </p>
          <p xml:id="i-9sYFkWv8tAdRLC6iUaA85f">
            Flera remissinstanser har avstyrkt förslaget, såsom Skatteverket,
            SACO, LO och LRF. Regeringen borde vara mer lyhörd för de invändningar
            som framförts. Vi instämmer inte minst i den uppfattning som LO
            framfört om det felaktiga i att bekämpa skattefusk med skattesänkningar.
            Hade regeringen menat allvar med att komma åt fusk och överutnyttjande
            i skattesystemet borde man istället satsa på ökad kontroll och
            tydlig information. Skatteverket har framfört synpunkter om de
            omfattande svårigheter som uppstår vad gäller att kontrollera
            att reglerna för nedsättningen följs. Dessutom kommer de förenklingar
            samt åtgärder mot svartarbete och svartköp som Skatteverket tidigare
            föreslagit att få mindre effekt om förslaget genomförs.
          </p>
          <p xml:id="i-S2o9B5FRs3uRxpL9HrVVSY">
            Vi menar att slopandet av socialavgifter medför en stor risk
            för ett ökat skattebortfall. Genom att endast vissa branscher
            inkluderas i nedsättningen öppnar det för såväl krångel och felaktigheter
            som skatteplanering och skatteundandragande. Den som utför både
            nyckelservice och skoreparationer får avgiftsreducering för skoreparationer
            men inte för nycklar. För den som tidigare enbart höll på med
            nyckelservice ligger det nära till hands att börja med läderskor
            när verksamheten ett stenkast bort fått andra förutsättningar.
            Gränsdragningsproblem som ställer till det för den enskilde företagaren
            uppstår det ökar krånglet, leder till mer pappersarbete och dessutom
            finns det risk för att verksamheter undandrar sig skyldigheten
            att betala skatt. Så när regeringen säger sig vilja förhindra
            svartarbete och fusk i ena änden öppnar man samtidigt för skattefusk
            i en annan.
          </p>
          <p xml:id="i-6fTxWS8qq2gkoQit9E9rzr">
            Vi socialdemokrater har presenterat en generell och heltäckande
            jobb- och företagarpolitik med kraftiga satsningar på forskning
            och utveckling och ökad trygghet för landets småföretagare. Vi
            säger nej till regeringens kraftiga höjning av arbetsgivaravgiften
            för de minsta företagen och vill istället hjälpa småföretagen
            ut på den internationella marknaden genom ett stärkt exportfrämjande,
            kostnadsfri rådgivning och starkare svensk närvaro på viktiga
            framtidsmarknader. Vi har också föreslagit ett nytt innovationslån
            med högre risk för svenska uppfinnare och innovativa småföretag.
            Slutligen tillför vi också ökade resurser till högskolorna för
            kommersialiseringen av forskningsresultat.
          </p>
          <head xml:id="i-Scy3jdDFrx42ddSHo6mpeV" type="h1">
            Socialavgiften viktig finansieringskälla för välfärd och trygghet
          </head>
          <p xml:id="i-5TqvxwrWyXnP4cg7cC52kv">
            Socialavgifterna är dessutom en av välfärdens viktigaste finansieringskällor.
            Att skapa särregler för vissa grupper eller branscher riskerar
            att på sikt urholka finansieringen av vår sociala trygghet och
            välfärd. Det är tydligt att regeringen inte värnar en generell
            välfärd som omfattar alla. För varje nytt förslag som den borgerliga
            regeringen lägger om sänkta avgifter ökar avstegen från en likformig
            beskattning samtidigt som välfärdsambitionerna minskar, vilket
            i sin tur öppnar för privata försäkringslösningar. När allt fler
            undantag införs minskar också försäkringsmässigheten i socialförsäkringssystemet.
            Sambandet mellan inbetalda avgifter och utbetalda ersättningar
            görs otydligare, samtidigt som våra gemensamma trygghetsförsäkringar
            riskerar att inte räcka till och tvinga människor att lösa privata
            tilläggsförsäkringar.
          </p>
          <p xml:id="i-KpuuHu6xmcLje2WaFqUgTd">
            Problemet är inte varje enskild skattesänkning eller socialavgiftsnedsättning,
            utan den risk de sammantaget utgör för ett samhälle med höga välfärdsambitioner.
            Därför måste den borgerliga politiken på det här området sättas
            i relation till andra förändringar som genomförs. För samtidigt
            som regeringen till riksdagen driver fram nya skattesänkningar
            och förslag om nedsatta socialavgifter i tjänstesektorn, hotas
            tusentals tjänster i olika välfärdsverksamheter runt om i landet.
            Inom Försäkringskassan har aviserats ytterligare neddragningar
            av tjänster, trots att stora grupper som är i behov av och använder
            deras tjänster efterfrågar högre tillgänglighet och snabbare insatser.
            Inom kommuner och landsting där borgerliga majoriteter drar fram,
            planeras nya besparingar med minskad kvalitet och personalneddragningar
            som följd. Förändringarna i a-kassan, sjukpenningen och föräldrapenningen
            har redan blivit ekonomiskt kännbara för många. Effekterna kommer
            att bli alltmer märkbara och drabba människor i deras vardag,
            samtidigt som legitimiteten för ett trygghetssystem som omfattar
            alla minskar avsevärt.
          </p>
          <p xml:id="i-GJ8KQdWgYG7WUnX7mm5FPv">
            På lång sikt utarmas möjligheterna till en gemensam och sammanhållen
            finansiering av välfärden. På sjukvårdsområdet ser vi nu hur man
            i Stockholm inrättar ett privat barnsjukhus för de personer som
            har råd att teckna barnförsäkringar. Noteras kan att barn som
            föds svårt sjuka eller med olika funktionshinder inte tillhör
            lönsamhetskategorin och därmed sällan eller inte alls kvalificeras
            till denna typ av sjukvård. Fri etableringsrätt och konkurrens
            är främsta ledordet, framför en politik som sätter behoven främst.
            Ett tydligt mönster träder fram ett systemskifte i den svenska
            välfärden.
          </p>
          <p xml:id="i-XZpYpS4KtxGcYUfN1pyXzh">
            Vi socialdemokrater motsätter oss ett sådant systemskifte. Vi
            kan också konstatera att den borgerliga retoriken inför valet
            2006 innehöll ett stort mått av falsk marknadsföring. De utfästelser
            som gavs om att inte omstöpa den svenska välfärdsmodellen, som
            varit både framgångsrik och väl förankrad i vårt land, bryter
            regeringen nu successivt.
          </p>
          <p xml:id="i-5LP3xFEgnXZUHmC6xHMf9d">
            Regeringen säger sig bekämpa bidragsberoende. Men det är tydligt
            att det framförallt handlar om att minska trygghetsersättningar
            till enskilda i deras egenskap av medborgare och försäkringstagare.
            Men regeringen tvekar inte att utöka företagens beroende av bidrag.
            En märklig ordning som sänder dubbla budskap till allmänheten,
            till alla som bor, verkar och betalar skatt i vårt land.
          </p>
          <head xml:id="i-F4ZearHkxbx5JHeEQugosY" type="h1">
            Mer träffsäkra åtgärder för ökad sysselsättning och välfärd
          </head>
          <p xml:id="i-4CoefGhzf5TwGrrCykVYeR">
            Trots den goda konjunkturen är det många människor som inte får
            jobb. Dessutom finns de som har varit långtidssjukskrivna eller
            fått sjuk- eller aktivitetsersättning och vill komma tillbaka
            i arbete men som behöver byta arbetsplats eller yrke för att de
            inte längre kan arbeta som tidigare efter sjukdomen. För dessa
            behövs särskilda insatser inte slopade socialavgifter.
          </p>
          <p xml:id="i-8BVifwUYRPg63s52MapUnc">
            Vi socialdemokrater vill istället satsa på åtgärder som bekämpar
            arbetslösheten bland dem som står längst ifrån arbetsmarknaden.
            Dessutom är det viktigt med insatser som förhindrar flaskhalsar
            på arbetsmarknaden. Sveriges arbetsplatser har en stor utmaning
            i att skapa ett mänskligare arbetsliv där alla ryms. Åtgärder
            måste till som förhindrar tidig utslagning från arbetslivet. Fler
            arbetstagare måste ges rätt till heltid. För att Sverige ska öka
            sin konkurrenskraft i den globala ekonomin, krävs dessutom offensiva
            satsningar på forskning, utbildning och kompetensutveckling. Det
            är här Sverige har en potential att växa. Det är så vi bäst investerar
            i framtiden.
          </p>
          <p xml:id="i-7mQ5GsrZaqQrKeo619HZS3">
            Då väljer regeringen att lägga nästan 8 miljarder kronor på att
            stimulera en tjänstesektor som redan idag växer och sysselsätter
            många, och som dessutom sysselsätter många som egentligen har
            kompetens för andra jobb. Vi anser det vara en felprioritering.
          </p>
          <p xml:id="i-TMrbZwzvHBJeEiNfs986Fs">
            Dessutom är det ytterst tveksamt om regeringens förslag kommer
            att ge märkbara effekter på det oavlönade hemarbetet. Lika tvivelaktigt
            är regeringens antagande att förslaget ska leda till att familjer
            förvärvsarbetar mera. Hade regeringen menat allvar med att vilja
            frigöra tid från arbete i hemmet och minska den sneda könsfördelningen
            av det obetalda hemarbetet borde man låta bli att införa vårdnadsbidrag,
            vilket medför att framförallt kvinnor förs längre bort från arbetsmarknaden.
            Regeringens försök att göra slopade socialavgifter till en jämställdhetsfråga
            blir ett hån mot alla barnfamiljer som redan jobbar hårt för att
            få ihop sin vardag. En trygg föräldrapenning och förskola med
            hög kvalitet byter regeringen bort mot ett vårdnadsbidrag och
            att cateringmat i bästa fall blir några kronor billigare att köpa.
          </p>
          <p xml:id="i-M72gixjq7U9LuLaepC2x7r">
            Vi socialdemokrater avslår förslaget om nedsättning av socialavgifter
            för vissa delar av tjänstesektorn. Om förslaget ändå genomförs
            bör regeringen återkomma till riksdagen med en bred konsekvensanalys
            och uppföljning. En sådan ska bedöma om förslaget gett de effekter
            som regeringen avsett eller om det istället har lett till att
            konkurrensen snedvridits, krånglet ökat och skattebortfallet blivit
            större. En särskild konsekvensanalys behövs om förslagets följder
            blir en ökad administrativ börda för företagen. Vi kräver dessutom
            att regeringen återkommer med en analys om hur förslaget påverkar
            försäkringsmässigheten i socialförsäkringssystemet samt de långsiktiga
            förutsättningarna för att finansiera välfärden och våra gemensamma
            trygghetssystem.
          </p>
        </div>
        <div type="motSignatures">
          <list>
            <item xml:id="i-QTMzajDL9S7YtLnsaKg2yH" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-LizxTKi353y8VCXaz7dNwE" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-2kYsQntUMGEUwv2Wk2JaBa" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-3LSRKkFkriidzTFNLXd1bD" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-Mb5hVJcSCUxGdhaVf58qCE" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-Cdz5m7wpuNWLwzKNya9B51" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-6x1ZzPXK9D8ToJ8amgbbjZ" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-kZez8YyeWEWhXKGEzJug3" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
