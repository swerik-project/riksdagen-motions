<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00472">
  <teiHeader>
    <fileDesc>
      <titleStmt>
        <title>om familjepolitiken</title>
        <author>av herr Ahlmark m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om familjepolitiken</title>
          <idno type="rdwebb">FZ02472</idno>
          <rs type="number">472</rs>
          <ref type="dokument_url_text">http://data.riksdagen.se/dokument/FZ02472/text</ref>
          <ref type="dokument_url_html">http://data.riksdagen.se/dokument/FZ02472</ref>
          <ref type="dokumentstatus_url_xml">http://data.riksdagen.se/dokumentstatus/FZ02472</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D4D9XtQjnasY4vhoqfxoB5" type="signed"/>
        <correspContext corresp="i-D4D9XtQjnasY4vhoqfxoB5">
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="r-0"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__472/mot_197576__472-001.pdf"/>
      <fw xml:id="i-6uDcyPC9nsLrv2FiEEBiYd">
        Motion 1975/76:472
      </fw>
      <div xml:id="i-VxvdkcYq7AqSdcKg5PeABT" type="motHeader">
        <div xml:id="i-Y3n3MGnuqdwsv21kzvT8BQ" type="motTitle"/>
        <div xml:id="i-TkshUVZxP3Sij4vJHZRKDf" type="motSubmissionInfo"/>
      </div>
      <div xml:id="i-3vTWDRGxBtPWaqiphPuvbj" type="motBody">
        <div xml:id="i-KbniUx99CkLBMcQ6xohsJo">
          <p xml:id="i-Kh7itgPg6PNrjt45r2J6bt">
            av herr Ahlmark m. fl. om familjepolitiken
          </p>
          <p xml:id="i-TkMNxCgskpr2YQ9rpEGanq">
            Sammanfattning
          </p>
          <p xml:id="i-FQ5jNQXDpd86Jy6BupsMR5">
            Folkpartiet betraktar familjepolitiken som ett av de viktigaste
            fälten för de närmaste årens reformarbete. Familjepolitiken skall
            stödja och komplet- tera familjen. Den skall ge barnen en trygg
            och stimulerande uppväxt. Den skall skapa jämlikhet mellan kvinnor
            och män och öka valfriheten. I motionen framställs tre huvudkrav:
            1. Bygg ut barnomsorgen. Den väsentligaste delen av omsorgen om
            och fostran av barnen sker i hemmet, av föräldrarna. En kraftig
            utbyggnad av samhällets barnomsorg — daghem, familjedaghem och
            fritidshem — är nöd- vändig. Målet bör vara att alla barn vilkas
            föräldrar så önskar skall kunna få plats. Folkpartiet stöder den
            uppgörelse om 100 000 nya daghemsplatser på fem år som träffats
            med Kommunförbundet och kommer i riksdagen att medverka till finansieringen
            av de höjda statsbidragen. Utbildningen av personal måste ökas
            kraftigt om programmet skall kunna förverkligas. 2. Rätt till
            kortare arbetstid för småbarnsföräldrar. Arbetslivet måste anpas-
            sas bättre till familjernas behov. Rätt till förkortad arbetstid
            för småbarns- föräldrar är en mycket angelägen och brådskande
            reform. Den är ett etappmål på vägen mot sex timmars arbetsdag
            för alla. Rätten till förkortad arbetstid bör kompletteras med
            ekonomiskt stöd, som gör det möjligt för föräldrarna att utnyttja
            den, och införas under budgetåret 1976/77. Fler deltidsarbeten
            bör skapas och flexibel arbetstid införas på fler arbetsplatser.
            3. Vårdnadsbidrag och utbyggd föräldraförsäkring. Föräldraförsäkringen
            bör förbättras, dels genom en förlängning av föräldrapenningen
            till i första hand åtta månader, dels genom att småbarnsföräldrar
            som förkortar sin arbetstid får rätt till delföräldrapenning.
            Ett vårdnadsbidrag för barn upp till tre år bör införas för att
            skapa rättvisa och ökad valfrihet. Det bör vara obeskattat och
            lika för varje barn. Vårdnadsbidraget bör införas fr. o. m. budgetåret
            1977/78, och kan av kostnadsskäl få byggas upp stegvis. Riktpunkten
            bör vara 3600 kr. per barn och år.
          </p>
          <p xml:id="i-7m62PNpL2JgFuqadpET2Fx">
            Familjen har genom välfärdssamhällets framväxt och utveckling
            fått för- ändrade uppgifter. Dess viktigaste funktion är emellertid
            oförändrad: art vara en trygghetsbas och den enhet där barnen
            knyter sina första sociala kontak- ter. De flesta familjer är
            i dag små och sårbara. Dagens samhälle ställer också
          </p>
          <pb facs="riksdagen-motions-pdf/data/197576/mot_197576__472/mot_197576__472-002.pdf"/>
          <fw xml:id="i-WCd1X7hAmy5rd5rThdF2bi">
            Mot. 1975/76:472 11
          </fw>
          <p xml:id="i-WswW54wzHvm66UeQ1JksvL">
            familjen inför nya situationer och svårigheter, som ställer höga
            krav på en aktiv familjepolitik. Denna politik skall stödja och
            komplettera familjen och hjälpa individerna att utvecklas efter
            sina förutsättningar. Barnen måste ha en central plats i familjepolitiken.
            En satsning på barnen kommer att ge resultat, både mänskligt och
            samhällsekonomiskt. Den gamla fördomen att små barn inte behöver
            kosta så mycket måste överges. Det är tvärtom just under de viktiga
            småbarnsåren som en samhällsinsats har den största betydelsen.
            En satsning på barnen innebär ofta att man satsar på deras föräldrar.
            En mindre pressad tillvaro för dagens unga, förvärvsarbetande
            föräldrar skul- le direkt komma barnen till godo. Kortare arbetstid
            för småbarnsföräldrar, större tillgång på deltidsarbeten, flexibel
            arbetstid och ett rejält ekonomiskt stöd är viktiga familjepolitiska
            reformer. Utbyggnaden av samhällets barn- omsorg är med den nya
            familjesituationen mycket angelägen som ett kom- plement till
            dagens lilla familj. En annan viktig reform med direkt inriktning
            på barnen är föräldraut- bildningen. Vi redovisar i en särskild
            motion förslag rörande en allmän för- äldrautbildning. Familjepolitiska
            reformer spelar en stor roll för att skapa ökad jämlikhet mellan
            dem som har och dem som inte har barn. De skall också syfta till
            att öka antalet valmöjligheter för familjerna. Detta krav på ökad
            valfrihet betyder inte bara rätt att välja mellan olika alternativ
            utan också möjlighet att på skilda sätt kombinera olika alternativ.
            Det finns inte en lösning som är bra för alla. Varken kvinnor
            eller män skall behöva känna sig tvingade att välja mellan barn
            och yrkesarbete. För familjer med små barn är det därför väsentligt
            med reformer som gör det möjligt att hinna, orka och ha råd med
            både barn och yrkeskontakt. Familjepolitiken har också stor betydelse
            i arbetet på att skapa jämställdhet mellan kvinnor och män. En
            väl utbyggd barnomsorg gör det praktiskt möjligt för båda föräldrarna
            att behålla kontakten med yrkeslivet även då barnen är små. Den
            har stor betydelse särskilt för kvinnan, som fortfarande oftast
            är den som har hu- vudansvaret för barn och hem och som dessutom
            nästan alltid har lägre inkomst än mannen, vilket gör att hon
            i regel är den sm får avstå från yrkesarbete om barnomsorg inte
            går att ordna. En anpassning av arbetslivet till familjernas behov
            skapar möjligheter även för männen att ta sin del av barnfostran
            och hemarbete. Detta i sin tur minskar de fördomsfulla attityderna
            mot kvinnor på arbetsmark- naden, eftersom det inte längre bara
            är de som förutsätts sköta barn och hem vid sidan av sitt arbete.
            Det är de förlegade, men segt kvardröjande fördomarna mot kvinnor
            på arbetsmarknaden och i samhällslivet, som tillsammans med fördomarna
            mot män i hemmarollen utgör det största hindret mot ett förverkligande
          </p>
          <pb facs="riksdagen-motions-pdf/data/197576/mot_197576__472/mot_197576__472-003.pdf"/>
          <fw xml:id="i-4MVTaVKgXjZsgBS6vrnpeh">
            Mot. 1975/76:472 12
          </fw>
          <p xml:id="i-2K22kuRvrvsAGQSxxqaSYq">
            av jämställdheten mellan könen. Det målet når vi inte enbart
            genom sociala reformer. Även andra vägar måste prövas. Vi redovisar
            i en särskild motion (1975/76:000) förslag om en lagstiftning
            mot könsdiskriminering, som skulle få betydelse främst för kvinnorna
            på arbetsmarknaden.
          </p>
          <p xml:id="i-5JGJ6gNEevQXebfovALTVF">
            Vi redovisar i denna motion huvudlinjerna i folkpartiets syn
            på samhällets familjepolitik. Vi behandlar främst tre områden,
            nämligen barnomsorg, ar- betsliv och familj samt ekonomiskt familjestöd.
            Några delområden behand- las i särskilda motioner. Vi återkommer
            senare till våra synpunkter och förslag rörande de avsnitt av
            familjepolitiken som regeringen behandlar i kommande propositioner
            rörande bostadstillägg och föräldraförsäkring m. m.
          </p>
          <p xml:id="i-PkQNDXJWwVYzTmNkXF6HRz">
            Barnomsorg
          </p>
          <p xml:id="i-3KotA2ECLNNvTqkK5NMi94">
            Den väsentligaste delen av omsorgen om och fostran av barnen
            sker i hemmet av föräldrarna. Det är föräldrarna som spelar den
            ojämförligt viktigaste rollen genom den kärlek och trygghet de
            kan ge barnet som grund för dess ut- veckling. Alla övriga former
            av barnomsorg blir komplement till föräldra- omsorgen, ett stöd
            och en hjälp för föräldrarna i deras viktiga uppgift. All barnomsorg
            skall ta sin utgångspunkt i barns behov av och rätt till gemenskap,
            stimulans och utveckling. Den barnomsorg som erbjuds i sam- hällets
            regi skall ge barnen en god miljö som kompletterar hemmet. Den
            skall också tillgodose önskemål om olika alternativ i form av
            daghem, fa- miljedaghem och fritidshem. Av organisationer och
            samfund drivna förskolor, som uppfyller givna pedagogiska mål
            och kvalitetskrav, bör finnas som ett alternativ till de kommunala
            förskolorna. Vistelse i ett daghem av god kvalitet är för de flesta
            barn en positiv och utvecklande erfarenhet, förutsatt att den
            dagliga vistelsetiden inte blir för lång. Vi föreslår i denna
            motion åtgärder för att göra det möjligt för föräldrarna att förkorta
            sin arbetsdag och därmed den tid barnen tillbringar i daghemmet.
            Det är också viktigt att daghemmen inte är uppbyggda med för stora
            enheter och att barngrupperna inte är för stora. Även då köerna
            till dag- hemmen är mycket långa måste det vara bättre att lösa
            akuta problem med flera platser i familjedaghem än att barngrupperna
            blir för stora. Vi föreslår att en särskild förordning med bestämmelser
            om kvalitetskrav, personal- täthet och gruppstorlekar utfärdas.
            Familjedaghemmen spelar en viktig roll i barnomsorgen. För vissa
            barn kan familjedaghem vara en bättre lösning än daghem, speciellt
            för infek- tionskänsliga eller på annat sätt känsliga barn, glesbygdsbarn
            och barn till skiftarbetande föräldrar. För denna grupp krävs
            dessutom barnvårdare, som kan ställa upp de kvällar och nätter
            då föräldrarna arbetar och ta hand om barnen vid läggdags samt
            övernatta hos dem då det behövs. Genom- gången kurs för dagbarnvårdare
            bör vara ett krav från kommunen på dem
          </p>
          <pb facs="riksdagen-motions-pdf/data/197576/mot_197576__472/mot_197576__472-004.pdf"/>
          <fw xml:id="i-8Xsi5rwx3V868S53rSr9fv">
            Mot. 1975/76:472 13
          </fw>
          <p xml:id="i-Tdz9TyFjgamf9omGi4AiDR">
            som anställs i familjedaghemsverksamheten. Dagbarnvårdarna bör
            få möjlighet att samråda och hålla regelbunden kon- takt med förskolans
            personal. Eftersom de som arbetar i familjedaghemmen saknar den
            dagliga kontakten med kolleger vore det en hjälp i deras arbete.
            Vi anser därför att alla dagbarnvårdare bör knytas till det daghem
            som ligger närmast till, där de kan lära känna förskolepersonalen
            och samarbeta med dem. Också daghemmens personal borde kunna ha
            glädje och nytta av ett sådant samarbete, t. ex. vid sjukdomsfall.
            Detta kommer både direkt och indirekt barnen och deras föräldrar
            till godo. Också barnvårdarna/barnsamariterna, som vårdar sjuka
            barn i deras hem, bör knytas till ett bestämt daghem. Där kan
            de lära känna barnen och inte behöva vara helt obekanta med dem
            då de skall ta hand om dem i hemmet. Av stor betydelse är kontakten
            mellan föräldrar och daghemspersonal. Ett vidgat samarbete mellan
            föräldrarna och dem som arbetar i barnomsorgen måste komma till
            stånd. En av vägarna att nå dit är genom en allmän föräldrautbildning.
            Ett av skälen till att kontakten mellan föräldrar och förskolepersonal
            i dag ofta är otillräcklig är att både föräldrar och personal
            har ont om tid att i lugn och ro samtala om barnens situation.
            För personalens del bör denna del av arbetsuppgifterna underlättas
            genom att personaltätheten i daghemmen höjs. För föräldrarna behövs
            rätt att utan ekonomiskt avbräck ibland kunna ta ledigt från arbetet
            för att delta i daghemmets verksamhet. Det är också mycket viktigt
            att barnets inskolningsperiod på daghemmet inte av ekonomiska
            skäl blir för kort. Inskolningen av ett barn i daghemmet eller
            familjedaghemmet är av stor betydelse för barnets anpassning och
            trivsel och kan bli inledningen till ett gott samarbete mellan
            föräldrar och personal. Ett fortsatt sådant samarbete är i hög
            grad önskvärt. Vi anser att föräldraförsäkringen bör byggas ut
            till att omfatta också er- sättning för inkomstbortfall då barnet
            skall inskolas i daghemmet samt för att föräldrarna skall kunna
            ta sig tid att bygga upp ett nära samarbete med daghemspersonalen.
            Vi förutsätter att regeringen kommer att lägga fram förslag om
            detta i den aviserade propositionen om utbyggnad av föräldra-
            försäkringen. Det är ett stort framsteg att allmän förskola nu
            är en lagfäst rätt för alla sexåringar. Den allmänna förskolans
            utbyggnad får dock inte betraktas som avslutad i och med detta.
            Nästa etapp måste bli att garantera alla femåringar plats i förskola.
            Det är också angeläget att den nuvarande personalsituationen förbättras.
            I dag har en ensam förskollärare i de flesta fall dagligen hand
            om två deltidsgrupper om vardera 20 barn. Målet måste vara att
            personalen i deltidsgrupperna består av en förskollärare och en
            medhjälpare, som minst bör ha genomgått grundkursen för dagbarnvårdare.
            Detta krav är speciellt angeläget mot bakgrund av att den allmänna
            förskolan också skall kunna ta emot yngre barn med speciellt behov
            av stöd och stimulans.
          </p>
          <pb facs="riksdagen-motions-pdf/data/197576/mot_197576__472/mot_197576__472-005.pdf"/>
          <fw xml:id="i-4mHUF3QNucsq3EabXRY2E4">
            Mot. 1975/76:472 14
          </fw>
          <p xml:id="i-Dr3qmdoqsgzeH3BQ9rwdGB">
            I propositionen föreslås att för heltidsgrupp skall krävas att
            barnen tas emot för vistelse minst sju timmar om dagen, i stället
            för nuvarande fem. Som motivering anges höjningen av statsbidraget.
            I övrigt sägs att hittills- varande regler skall gälla för driftbidraget.
            Det framgår inte helt klart om detta innebär att minst två tredjedelar
            av platserna i en avdelning i fort- sättningen måste utnyttjas
            minst sju timmar om dagen för att avdelningen skall få bidrag
            som heltidsgrupp, liksom man i dag kräver att minst 2/3 av platserna
            skall utnyttjas minst fem timmar. Enligt vår mening bör man med
            hänsyn till det höjda statsbidraget kunna kräva att daghemmet
            hålls Öppet minst sju timmar per dag. Dock bör man inte kräva
            att en viss andel av platserna utnyttjas så lång tid som sju timmar
            per dag. Anledningen till att man vill ge föräldrarna rätt till
            sex timmars arbetsdag är just att barnens vistelse på daghemmet
            skall kunna förkortas. När det gäller kravet på utnyttjande av
            en viss andel av platserna bör detta liksom hittills sättas till
            fem timmar. Detta bör ges regeringen till känna. En kraftig utbyggnad
            av samhällets barnomsorg är nödvändig för att fa- miljerna skall
            få ökad valfrihet och för att ingen skall tvingas avstå från förvärvsarbete
            därför att tillfredsställande omsorg om barnen inte går att ordna.
            Regeringen och Kommunförbundet träffade hösten 1975 en överenskom-
            melse som innebär utbyggnad av barnomsorgen med 100 000 nya daghems-
            platser och 50 000 nya platser i fritidshem under perioden 1976-1980
            samt en ökning av platstillgången i familjedaghem. Vi stöder denna
            överenskom- melse, liksom förslaget att barnomsorgen blir en lagfäst
            kommunal uppgift. Folkpartiet har länge arbetar för en kraftigt
            ökad satsning på barnomsorgen och det är därför tillfredsställande
            att en sådan utbyggnad nu sker. Överenskommelsen innebär en fördubbling
            av utbyggnaden jämfört med den som kommunerna hittills planerat.
            Men behovet är betydligt större än så. Målet bör vara att alla
            barn vilkas föräldrar så önskar skall kunna få plats. Detta mål
            bör vara uppnått senast i mitten av 1980-talet. En snabb utbyggnad
            av barnomsorgen får inte medföra att kvaliteten eftersätts. Utbildningen
            av förskollärare, barnsköterskor och dagbarnvårdare måste hålla
            jämna steg med utbyggnaden. Vi återkommer till denna fråga då
            regeringen framlagt proposition rörande utbildning av personal
            inom barn- omsorgen. Folkpartiet har i flera tidigare motioner
            föreslagit att staten skall ta på sig en större andel av kostnaderna
            för den kommunala barnomsorgen. Det nya statsbidragssystem som
            regeringen nu föreslår innebär en avsevärd för- bättring jämfört
            med nuläget. På längre sikt bör staten svara för perso- nalkostnaderna
            i den kommunala barnomsorgen i likhet med vad som gäller inom
            skolväsendet. De avgifter som föräldrarna betalar för barnomsorgen
            är i dag beroende av inkomst, antal barn och vilken kommun familjen
            bor i. Inkomstgra-
          </p>
          <pb facs="riksdagen-motions-pdf/data/197576/mot_197576__472/mot_197576__472-006.pdf"/>
          <fw xml:id="i-ECj1TuRPWPBtXWHcuYgzQd">
            Mot. 1975/76:472 ÅS
          </fw>
          <p xml:id="i-8bjWWA936V1GZXn8cSoYLv">
            deringen av avgifterna leder till tröskeleffekter när familjeinkomsten
            höjs. Vi anser att föräldraavgifterna inom barnomsorgen bör vara
            enhetliga.
          </p>
          <p xml:id="i-Voc4CQ7MnCeCFcgL37CauG">
            Arbetsliv och familj
          </p>
          <p xml:id="i-VYGSXJUDqJePbhrqb3rs6">
            Alla människor bör ha rätt till ett arbete. Det får inte betraktas
            som mindre allvarligt om kvinnor är arbetslösa än om män är det.
            För de flesta unga familjer är det i dag naturligt för båda makarna
            att vilja behålla kon- takten med yrkeslivet. Jämsides med familjepolitiska
            insatser är därför ar- betsmarknadsplitiken väsentlig för att
            skapa ökad valfrihet för familjerna. Men då är också en bättre
            anpassning av arbetslivet till familjernas behov nödvändig. Detta
            reformarbete har ännu knappast påbörjats. I en majoritet av småbarnsfamiljerna
            förvärvsarbetar i dag båda föräldrarna. Det finns dess- utom 240
            000 ensamföräldrar, varav flertalet förvärvsarbetar. Ordnad barntillsyn
            är en förutsättning för att det skall vara möjligt för båda föräldrarna
            (eller för ensamföräldern) att förvärvsarbeta. Men för i syn-
            nerhet familjerna med de minsta barnen räcker inte detta. Föräldrarnas
            ar- betstider och restider medför att småbarnens vistelse i daghem
            eller fa- miljedaghem blir alltför lång. Barnen får för litet
            av sin vakna tid tillsammans med föräldrarna, och daghemmet blir
            inte längre det komplement till hem- met det är avsett att vara,
            utan en ersättning för det. Familjestödsutredningens undersökningar
            visar att över hälften av alla barn vistas i daghem eller familjedaghem
            mer än nio timmar per dag och att de minsta barnen har de längsta
            vistelsetiderna. Det är allvarligt att så många barn just under
            sin känsligaste och mest formbara period i livet får för litet
            föräldrakontakt och att den kontakt de får blir för mager, eftersom
            föräldrarna ofta är för trötta för att orka ge sina barn en tillräckligt
            känslomässig grund att bygga vidare på. Många unga, förvärvsarbetande
            föräldrar har så gott som ingen fritid. Förvärvsarbete, resor,
            hemarbete, kanske samhällsarbete och fortsatta studier gör det
            svårt att få tidsschemat att gå ihop. Men ingen skall behöva välja
            mellan barn och yrkesarbete därför att arbetslivets krav är så
            höga att de inte går att förena med ett aktivt föräldraskap.
          </p>
          <p xml:id="i-FMYWPrjSuA83HkUrq9q9NC">
            En förkortad arbetsdag för småbarnsföräldrar är därför en mycket
            an- gelägen och brådskande familjepolitisk reform
          </p>
          <p xml:id="i-4LTauz23vcqoKv3K96vrY1">
            Brådskande därför att utbyggnaden av samhällets barnomsorg medför
            att allt flera småbarnsföräldrar får praktiska möjligheter att
            förvärvsarbeta och allt fler barn då kommer att vistas för länge
            varje dag i daghem eller fa- miljedaghem. Kortare arbetsdag för
            småbarnsföräldrar är ett etappmål på vä- gen mot sex timmars arbetsdag
            för alla. Långtidsutredningens prognoser tyder dock på att det
            kommer att dröja länge innan vi har resurser att genomföra denna
            stora reform. Därför är det så mycket angelägnare att genomföra
          </p>
          <pb facs="riksdagen-motions-pdf/data/197576/mot_197576__472/mot_197576__472-007.pdf"/>
          <fw xml:id="i-9xMvFPfc9YZNqY27gVye37">
            Mot. 1975/76:472 16
          </fw>
          <p xml:id="i-K7Bsv8H3BPXk19bB7AJvUf">
            rätten till en förkortad arbetsdag för den grupp som har det
            största behovet av den, i första hand familjer med barn under
            tre år. Rätten till förkortad arbetstid bör förenas med ett ekonomiskt
            stöd som gör det möjligt för för- äldrarna att utnyttja den. Vi
            återkommer till den frågan i följande avsnitt. Vi är medvetna
            om att olika praktiska problem kan uppkomma då ar- betstiden förkortas
            för småbarnsföräldrar, men menar att dessa problem är möjliga
            att lösa — i de flesta fall utan större svårigheter. Det vore
            värdefullt om den arbetsgrupp regeringen tillsatt för att pröva
            olika vägar att genomföra förkortad arbetstid för småbarnsföräldrar
            också övervägde frågan om rätt till förkortad arbetstid för föräldrar
            med äldre barn liksom tanken att rätten skulle kunna utnyttjas
            inom en vidare ram, t. ex. till dess barnet är tio år. Även om
            rätt att få inkomstbortfallet täckt av kostnadsskäl måste be-
            gränsas, bör rätten att förkorta arbetstiden kunna gälla för en
            större grupp föräldrar och för båda föräldrarna samtidigt. En
            liknande möjlighet har redan de statligt anställda. En rätt till
            förkortad arbetsdag för småbarnsföräldrar gör det inte mindre
            angeläget att förbättra tillgången på deltidsarbeten över huvud
            taget. Det är ett sätt att bättre anpassa arbetslivet efter individernas
            önskemål. De sociala villkor som gäller för deltidsarbetande bör
            förbättras. Flexibel arbetstid är ett annat sätt att rätta arbetslivet
            efter individernas behov. Flextid bör i första hand införas överallt
            i den offentliga verksamheten där det går att genomföra och de
            anställda vill ha det. Enligt ett nyligen slutet avtal skall statliga
            myndigheter börja med flextid. Detta bör bli ett mönster för resten
            av arbetslivet.
          </p>
          <p xml:id="i-N2aitLrtH4HYnYTnC6HXom">
            Ekonomiskt familjestöd
          </p>
          <p xml:id="i-Bs47h2qB5YanbjFVWyYf9s">
            Samhället svarar fortfarande bara för en mindre del av barnkostnaderna.
            Det finns stora skillnader mellan familjerna beroende på inkomst,
            barnantal och möjlighet att utnyttja olika förmåner, t. ex. tillgången
            till barnomsorg. Vi ser familjepolitiken som ert centralt fält
            för fortsatt reformarbete. Särskilt betydelsefulla reformer är
            en utbyggd barnomsorg och en förkortad arbetstid. De har behandlats
            i tidigare avsnitt i motionen. Det ekonomiska samhällsstödet till
            barnfamiljerna måste vara både ge- nerellt — gälla alla barn —
            och differentierat — gälla familjer som är i ett speciellt utsatt
            läge. Målet bör vara en större valfrihet för familjerna och en
            ökad jämlikhet — inte bara mellan barnfamiljer och familjer utan
            barn, utan också mellan barnfamiljer inbördes. De allmänna barnbidragen
            bör ha en central roll i familjepolitiken. De in- nebär ett rejält
            tillskott till alla barnfamiljer. De bidrar till en utjämning
            mellan dem som har och dem som inte har barn. En svaghet med nuvarande
            konstruktion är att barnbidragen till följd av penningvärdeförsämringen
            inte bevarar sitt reella värde. Folkpartiet har under en följd
            av år föreslagit att barnbidragen skall indexregleras. Vi står
            fast vid den uppfattningen.
          </p>
          <pb facs="riksdagen-motions-pdf/data/197576/mot_197576__472/mot_197576__472-008.pdf"/>
          <fw xml:id="i-4P8hXVfUiLRsgVCNRLbNuv">
            Mot. 1975/76:472 17
          </fw>
          <p xml:id="i-QvoQHoLWgCfo6eQo1zR2pH">
            Det är naturligt att införa en indexreglering i samband med en
            mera varaktig skattereform. Bostadstilläggen är ett betydelsefullt
            komplement till barnbidragen, framför allt för familjer med låga
            och medelstora inkomster och med flera barn. De har alltmer kommit
            att betraktas som ett allmänt konsumtionsstöd. Det är numera endast
            de kommunala tilläggen som bygger på hyrans storlek. På sikt finns
            det skäl att helt frikoppla bostadstilläggen från bestämmelser
            rörande bostadens storlek och kostnad och enbart göra dem beroende
            av familjens inkomst och antal barn i familjen. Man måste också
            reducera de betydande marginaleffekter som inkomstskattesystemet
            och in- komstprövningen av bostadstilläggen medför. Vi återkommer
            till denna frå- ga då regeringen framlagt proposition om ändrade
            regler för bostadstilläggen.
          </p>
          <p xml:id="i-HUygXkSFJWa2B3Dfe4iGDh">
            Föräldrapenningen ger ett värdefullt stöd i samband med havandeskap
            och under barnets första månader. Den bygger på inkomstbortfallsprincipen.
            örälder som förvärvsarbetade före nedkomsten kan under sju månader
            få föräldrapenning motsvarande 90 96 av förvärvsinkomsten (sjukpenning-
            nivån). Hemmavarande förälder kan under samma tid få en föräldrapenning
            motsvarande en garantinivå (f.n. 25 kr. per dag). Vi anser att
            den tid under vilken föräldrapenning utgår bör förlängas. Målet
            bör vara en rätt till föräldraledighet under barnets första tolv
            månader. Det är angeläget att den föräldraledighet som möjliggörs
            genom reformen utnyttjas av båda föräldrarna. Av kostnadsskäl
            måste detta mål nås i etapper. Vi anser att rätten till föräldrapenning
            i ett första steg bör utsträckas från nuvarande sju till åtta
            månader och att man under de närmaste åren sedan stegvis förlänger
            ersättningstiden. Vi anser, som tidigare nämnts, att småbarnsföräldrar
            skall ha rätt till förkortad arbetsdag. För att göra det ekonomiskt
            möjligt för föräldrarna att utnyttja denna rätt på lika villkor
            måste inkomstbortfallet ersättas. Då kan både kvinnor och män
            förkorta sin arbetsdag utan att förlora nämnvärt ekonomiskt på
            det. Vi anser att förälder till barn under tre år som förkortar
            sin arbetsdag till sex timmar bör få ersättning för inkomstbortfallet.
            Denna rätt skall gälla båda föräldrarna, dock ej samtidigt. Det
            innebär alltså att vi — liksom familjestödsutredningen — anser
            att en delföräldrapenning bör finnas inom föräldraförsäkringen.
            Utredningens förslag bör i sina huvuddrag utgöra underlag för
            en reform. Samhällets barnomsorg — daghem, familjedaghem och fritidshem
            — är
          </p>
          <p xml:id="i-5MXmp24W2FJ8gQVLHfdwwt">
            i dag tillgänglig endast för en minoritet av familjerna. Även
            med en så kraftig utbyggnad av barnomsorgen som vi föreslår kommer
            det att dröja innan behovet är täckt. Men även sedan utbyggnaden
            av samhällets barn- omsorg hunnit ifatt efterfrågan, kommer det
            att finnas många föräldrar som fö- redrar att själva vårda sina
            små barn. För den kostnad som den egna vårdinsatsen medför genom
            att en förälder helt eller delvis avstår från förvärvsarbete får
            familjen i dag inget stöd från samhället. Inte heller de
          </p>
          <pb facs="riksdagen-motions-pdf/data/197576/mot_197576__472/mot_197576__472-009.pdf"/>
          <fw xml:id="i-WmwLNMwA4N1ZqUZYJNTSNG">
            Mot. 1975/76:472 18
          </fw>
          <p xml:id="i-4ouUy3sJJ4fCPYcgiVYizi">
            familjer där båda föräldrarna förvärvsarbetar och som inte kan
            eller inte vill utnyttja samhällets barnomsorg får i dag nämnvärt
            stöd till sina kostnader för barnen. Rättviseskäl, men också kravet
            att skapa ökad frihet för familjerna att ordna sin tillvaro efter
            eget val, motiverar därför att ett särskilt grundbidrag, ett vårdnadsbidrag,
            införs till alla barn under en viss ålder. Denna åldersgräns bör
            i första hand sättas vid tre år, men av kostnadsskäl kan det vara
            motiverat att också denna reform genomförs stegvis. Vårdnadsbidraget
            bör ingå i föräldraförsäkringen, vara obeskattat och utgå till
            alla med ett enhetligt belopp per barn. En nivå 3600 kr. per år
            och barn under tre år kan vara riktpunkt för en reform. Det innebär
            att bidraget i de flesta fall täcker daghemsavgiften. Bidraget
            bör kunna användas till att betala antingen daghemskostnaden,
            barntillsynen i annan form eller vara ett bidrag till den egna
            vårdinsatsen. Ett vårdnadsbidrag av denna typ ger ett grundstöd
            till alla småbarnsföräldrar oberoende av om de har förvärvs- arbete
            eller ej. Vi anser således att det ekonomiska stödet till småbarnsföräldrarna
            — förutom allmänna barnbidrag och bostadstillägg — bör omfatta
            dels en utbygg- nad av föräldraförsäkringen, dels ett vårdnadsbidrag.
            Föräldraförsäkringen bör även på andra områden förbättras. Regeringen
            aviserar också en särskild proposition, omfattande förslag till
            utökning av ersättningstiden vid vård av sjukt barn samt en utvidgning
            av ersättnings- rätten till att gälla även vård av barn när ordinarie
            vårdare är sjuk, besök inom den förebyggande barnavården samt
            föräldrarnas kontakter med för- skolan. Vidare nämns rätt till
            viss resekostnadsersättning för föräldrar vid besök hos sjuka
            barn på sjukhus samt en utbyggnad av föräldraförsäkringen vid
            adoption. Förslagen överensstämmer i stort med av folkpartiet
            tidigare framförda krav. Vi återkommer till dessa frågor, då propositionen
            lagts fram. Vi förutsätter dock, att adoptivföräldrar kommer att
            jämställas med bio- logiska föräldrar i fråga om ersättningstidens
            längd inom föräldraförsäk- ringen, även för barn som är äldre
            än tio månader. Sjukpenningen för hemmamake uppgår i dag till
            8 kr. om dagen utan be- skattning. Möjlighet finns att genom en
            frivillig tilläggsförsäkring höja sjuk- penningen till totalt
            20 kr. Det torde vara omöjligt att för denna summa skaffa en ersättare
            då en hemmamake blir sjuk. Beloppet räcker t. ex. inte till att
            betala en hemsamarit. Vi anser att sjukpenningen för hemarbetande
            med vårdansvar bör höjas. Vi vill också betona vikten av att förslag
            rörande tillgodoräknande av ATP-poäng för hemarbetande med vårdansvar
            fram- läggs så snart utredningsarbetet härom fullföljts.
          </p>
          <p xml:id="i-YNzY5iAKZDsJqsgEPEF5rw">
            Utbyggnadsplan
          </p>
          <p xml:id="i-4dyaTrdT9KRc1Dq59Uy3pG">
            Folkpartiet betraktar familjepolitiken som ett av de viktigaste
            fälten för de närmaste årens reformarbete. En stor del av samhällets
            nya resurser
          </p>
          <pb facs="riksdagen-motions-pdf/data/197576/mot_197576__472/mot_197576__472-010.pdf"/>
          <fw xml:id="i-VKacE8jdiJqrTKWBdFnJ3q">
            Mot. 1975/76:472 19
          </fw>
          <p xml:id="i-TEsoojNhGijuWszGuJ2mrA">
            bör satsas där. Vi har redovisat ett ambitiöst program som kostar
            pengar och som ställer stora krav både på samhälle, arbetsmarknad
            och enskilda människor. Det måste genomföras stegvis under en
            period som sträcker sig över flera år, detta inte bara av ekonomiska
            skäl utan också för att garantera god kvalitet på insatserna.
            Vi vill arbeta för en kraftig utbyggnad av samhällets barnomsorg
            och stöder i allt väsentligt överenskommelsen mellan regeringen
            och Kommun- förbundet. Vi är också beredda att medverka till att
            denna utbyggnad fi- nansieras genom en särskild social avgift.
            Vi anser emellertid att denna avgift — liksom i fråga om t. ex.
            arbetsmarknadsutbildning och vuxenut- bildning — endast bör vara
            en arbetsgivaravgift och inte en egenavgift. Det är endast för
            allmän tilläggspensionering, folkpensionering och sjukförsäk-
            ring som egenavgift nu utgår, medan arbetsgivaravgifterna avser
            flera andra områden. Vi föreslår därför att 16 $ i förslaget till
            lag om barnomsorg utgår och erforderliga redaktionella ändringar
            görs i 14-15 $$ och 17-18 $$. Någon ändring av procentsatsen torde
            av denna anledning inte erfordras för kom- mande år. Vi vill framhålla
            — bl. a. mot bakgrund av att en mängd nya socialavgifter tillkommit
            under senare år —-att en skattereform är mycket angelägen. Frågan
            om speciella finansieringsformer för olika samhällsändamål måste
            prövas i det sammanhanget. Vi vill också arbeta för en förkortad
            arbetstid och för förbättringar av för- äldraförsäkringen, i huvudsak
            enligt familjestödsutredningens förslag. Fler- talet av dessa
            förbättringar bör vara möjliga att genomföra under budgetåret
            1976/77, andra kan behöva genomföras stegvis under längre period.
            Vi vill slutligen också arbeta för att föräldraförsäkringen kompletteras
            med ett vårdnadsbidrag till föräldrar med barn under tre år. Detta
            bör byggas upp stegvis med början fr. o. m. budgetåret 1977/78.
            Vi kommer självfallet att medverka till att skatte- och avgiftsfinansiera
            också denna reform.
          </p>
          <p xml:id="i-FMBMuToo3FnDaqQFoekGTD">
            Hemställan
          </p>
          <p xml:id="i-U3BRB2gCttBvTJVN52eLiW">
            Med hänvisning till det anförda hemställs 1. att riksdagen beslutar
            att hos regeringen begära a) förslag om lag om rätt till förkortad
            arbetstid för småbarns- föräldrar, b) förslag om utbyggd föräldraförsäkring,
            bl. a. för att täcka in- komstbortfallet för dem som förkortar
            sin arbetstid, c) förslag om vårdnadsbidrag till barn under tre
            år för att öka valfriheten i familjerna, 2. att riksdagen beslutar
            att 16 $ i förslaget till lag om barnomsorg utgår och att erforderliga
            konsekvensändringar görs i 14—15 $$ och 17-18 $$,
          </p>
          <pb facs="riksdagen-motions-pdf/data/197576/mot_197576__472/mot_197576__472-011.pdf"/>
          <fw xml:id="i-7ZE19fji5F6LBApMFi6xai">
            Mot. 1975/76:472 20
          </fw>
          <p xml:id="i-24ptfeqDL9ZjeAEjuwbKQx">
            3. att riksdagen som sin mening ger regeringen till känna vad
            som anförts i motionen om a) att statsbidrag bör utgå till driften
            av daghemsavdelning där minst två tredjedelar av platserna utnyttjas
            minst fem timmar per barn och dag, b) kvalitetskrav, gruppstorlekar
            och personaltäthet i förskolan, utbildning för dagbarnvårdare,
            samarbete mellan daghem och familjedaghem och samarbete mellan
            föräldrar och personal i förskolan.
          </p>
          <p xml:id="i-PT9QjEUzxmpUZLFeNP25rm">
            C
          </p>
          <p xml:id="i-WfiMHZkWMdqMaTjFawGxXf" type="date">
            Stockholm den 20 januari 1976
          </p>
          <p type="signatureBlock" id="i-Ni9XufRyHmBqheUWuzcnHU">
            PER AHLMARK (fp)
          </p>
          <p xml:id="i-2pS1HdX7jA8xjV8nvmtiga">
            OLA ULLSTEN (fp) ROLF WIRTÉN (fp) ERIC ENLUND (fp) INGEGÄRD FR/ENKEL
            (fp) KARL ERIK ERIKSSON (fp) SVEN GUSTAFSON (fp) i Arvika i Göteborg
            INGEMAR MUNDEBO (fp) CECILIA NETTELBRANDT (fp) JAN-ERIK WIKSTRÖM
            (fp) KERSTIN ANÉR (fp) ANDERS JONSSON (fp) i Mora
          </p>
          <p xml:id="i-5P8LvKghLpiXy35vt83URg">
            GOTAB 51099 Stockholm 1976
          </p>
        </div>
      </div>
    </body>
  </text>
</TEI>
