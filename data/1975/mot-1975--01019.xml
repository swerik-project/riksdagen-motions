<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01019">
  <teiHeader>
    <fileDesc>
      <titleStmt>
        <title>om statlig planering.</title>
        <author>av herr Ahlmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om statlig planering.</title>
          <idno type="rdwebb">FY021019</idno>
          <rs type="number">1019</rs>
          <ref type="dokument_url_text">http://data.riksdagen.se/dokument/FY021019/text</ref>
          <ref type="dokument_url_html">http://data.riksdagen.se/dokument/FY021019</ref>
          <ref type="dokumentstatus_url_xml">http://data.riksdagen.se/dokumentstatus/FY021019</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TJB7iWexiPB5tzjmD2iUex" type="signed"/>
        <correspContext corresp="i-TJB7iWexiPB5tzjmD2iUex">
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1019/mot_1975__1019-001.pdf"/>
      <fw xml:id="i-B66L1HnsekDGDgiNRh1pR1">
        Mot. 1975:1019 8
      </fw>
      <div xml:id="i-7QXhTxwhAPzFKHyHbvGpiz" type="motHeader">
        <div xml:id="i-MuHnyw7ddxicdes2KYSDoZ" type="motTitle"/>
        <div xml:id="i-8daHbSei7bqFY27RqApa3u" type="motSubmissionInfo"/>
      </div>
      <div xml:id="i-NGLeheFCVcgqAYUy7hQbsf" type="motBody">
        <div xml:id="i-TQk19Bw4DdnP4Yqt9jvtUg">
          <p xml:id="i-CYwApvXxdruPFEjR2wwyUY">
            Nr 1019
          </p>
          <p xml:id="i-ASnw959PwzAYDoQTBcR8s2" type="titleString">
            av herr Ahlmark om statlig planering.
          </p>
          <p xml:id="i-5EsUDeXEqvhaQP95cGgkMC">
            Långtidsplanering är nödvändig. Jordens omloppstid kring solen
            och de fyra årstiderna räckte kanske för planeringen i det gamla
            bondesamhället. Nu fordras betydligt längre planeringsperioder
            för en medveten styrning av olika verksamheter. Tyvärr är dock
            riksdagen i alltför mycket låst till ettårsperspektivet. Men att
            behovet av planering tycks ha ökat är inte detsamma som att all
            planering som utförs eller föreslås är nödvändig. Att bygga ut
            nya pla- neringssystem kan bli en modesak och därför gå längre
            än som i sig vore motiverat. Även nyttig planering kan ha oförutsedda
            och skadliga biverk- ningar. Både i statlig verksamhet och inom
            näringslivet finns alltmer so- fistikerade planeringssystem (ofta
            tvillingar till nya datasystem). Det är an- geläget att söka uppmärksamma
            inte bara områden som har behov av ökad planering. Det kan vara
            väl så viktigt att belysa planeringssystemen som sådana för att
            se vilka faror de rymmer.
          </p>
          <p xml:id="i-AmcAsJV8vAhJ37hF6JwfEk">
            Ta fram beslutsunderlag
          </p>
          <p xml:id="i-LxUk5NPnvEhRFc7eu4U53n">
            Planering finns i olika former. Prognoser om framtiden, med olika
            eller i värsta fall bara ett alternativ, görs i många sammanhang.
            Framtidsforskning eller framtidsstudier söker kartlägga möjliga
            utvecklingar för större eller mind- re fält. Operationsanalys
            är forskning för att öka effektivitet i olika avseenden. Systemanalys
            ingår som led i studiet av framtida samhällsfunktioner. Si- muleringsteknik
            används för att studera tänkbara modeller för framtida verk- samheter.
            Bl. a. inom försvarsplaneringen nyttjas s. k. scenarier som exempel
            på möjliga händelseutvecklingar. Kartläggning i stort av handlingsmöjlig-
            heter och vägar att nå olika mål inom t. ex. en 15-årsperiod kallas
            i statlig planering ofta perspektivplanering. Planer för större
            projekt kallas systempla- nering och för olika områden kallas
            de programplanering. Den senare knyts oftast till programbudgetering,
            femåriga rullande budgetar. Motiven för planering är att få fram
            beslutsunderlag. Huvudprincipen är att beslutsfattarna så långt
            möjligt skall få information om framtida miljöer och att de skall
            kunna välja mellan olika alternativ vilkas verkningar i olika
            avseenden analyseras för att underlätta detta val.
          </p>
          <pb facs="riksdagen-motions-pdf/data/1975/mot_1975__1019/mot_1975__1019-002.pdf"/>
          <fw xml:id="i-RkkUN4qhNzL5bMWcxpJ2bX">
            Mot. 1975:1019 9
          </fw>
          <p xml:id="i-4TXG9JEo4rsfvqK8c7vMxJ">
            Stärker redan starka
          </p>
          <p xml:id="i-WzLKLEeB36XGsQZCqRvJDC">
            Planeringssystem skall alltså tjäna beslutsfattare. Men vilka
            beslutsfattare? Väljarna? Riksdagen? Regering-departement? Centrala
            myndigheter? Vil- ken nivå inom myndigheten? Det ligger nära till
            hand att misstänka att planeringssystem har en tendens att störka
            redan starka — genom att ge dem ytterligare argumentation att
            användas mot mindre starka. En forskare som skrivit om byråkrati
            och planering (Åke Sandberg vid försvarets forskningsanstalt)
            menar att ”den rationella byråkratin” betraktar en organisation
            som en maskin, där män- niskorna utgör delar som är passiva objekt
            för styrning. Det leder ”till en centraliserad, kontrollerande
            organisationsform som gör människor passiva —- förhandsantagandenas
            självuppfyllande effekt”. Sandberg refererar till ut- ländska
            forskare som hävdar att byråkratiseringsprocessen innebär att
            nyck- elbeslut fattas allt högre upp i hierarkin, bl. a. på grund
            av att tjänstemän på högre nivåer ständigt söker effektiva kontroll-
            och planeringsmetoder.
          </p>
          <p xml:id="i-4dAxhh3hHYtcShjV5odUTz">
            Centralisering
          </p>
          <p xml:id="i-7NsL9sWNHGdirN6NMrjfLu">
            Att effektivare planeringssystem därför lätt ger en centralisering
            av be- slutsfattandet har konstaterats i många sammanhang. Professor
            Nils Andrén och planeringschef Brita Schwarz (i skriften ”Framtidsvisioner
            i långsiktig planering” som främst behandlar försvarsplanering)
            skriver att ökade pla- neringsinsatser anses leda till en från
            demokratisk synpunkt icke önskvärd utveckling mot centraliserat
            beslutsfattande: ”Erfarenheterna har visat att införandet av nya
            planeringssystem kan medföra förändringar av besluts- ansvaret
            som kanske inte avsetts eller inte klart angetts då systemet in-
            troducerats. Det amerikanska planerings- och programbudgeteringssystemet
            har bl.a. kritiserats från denna utgångspunkt.” Det bör i sammanhanget
            noteras att det hittills mest långtgående statliga planeringssystemet
            i vårt land, gällande försvaret, föreslogs 1970 i en pro- position
            som helt förbisåg riksdagens roll. Efter en motionsframstöt begärde
            riksdagen att det parlamentariska inflytandet skulle tas med i
            bilden.
          </p>
          <p xml:id="i-DtFvDg7x5Nc82R8wgPYhYk">
            Riksdag och planering
          </p>
          <p xml:id="i-BVzDvStp9GrieW5etTkM8E">
            Frågan togs upp principiellt i en motion från liberalt håll (1971:1150).
            Motionärerna menade att inget väsentligt planeringsobjekt bör
            starta utan att den parlamentariska insynen i hela processen är
            fastställd. Som tänkbara former för parlamentariskt inflytande
            på tidiga planeringsavgöranden angav motionen: a) Propositioner
            bör teckna långsiktiga alternativ innan urval skett, och riksdagen
            bör få tillfälle att uttala sig om inriktningar. b) Utskotten
            bör få del av miljöunderlag m. m. innan myndigheterna fått direktiv
            om planeringsinriktning (ett av de alternativ som då föreslagits
          </p>
          <pb facs="riksdagen-motions-pdf/data/1975/mot_1975__1019/mot_1975__1019-003.pdf"/>
          <fw xml:id="i-8UPvirbgu7brAfG8LNFkmy">
            Mot. 1975:1019 10
          </fw>
          <p xml:id="i-K9EUK1x1DQ9W5ka4ki9ShQ">
            i fråga om riksdagsinflytande på den nya försvarsplaneringen).
            c) Parlamentariska utredningar bör få delta på ett tidigt skede
            i stora planeringssystem. Eventuellt kan de upplösas när planeringsmyndigheterna
            fått direktiven för ett antal alternativ, ty sedan kommer ju riksdagen
            in på nytt när det i sista hand gäller att välja mellan de omsider
            utarbetade alternativen. d) Parlamentariker får delta i hela planeringsprocessen
            — en lösning som dock kan ha praktiska svårigheter. Blir inte
            ett par tre riksdagsmän bland tekniker och programmakare lätt
            ett slags lekmannagisslan? e) Planeringsarbetet på varje nivå
            bör ges full offentlighet, så att den allmänna debatten kan följa
            urval av alternativ, bedömning av framtida miljöer etc. Denna
            metodik skulle innebära att vid flera tillfällen allt material
            i en planeringsprocess presenterades och att alla planeringshandlingar
            vore offentliga handlingar.
          </p>
          <p xml:id="i-GA1t517hMuAasjAW1nc441">
            Olika maktcentra
          </p>
          <p xml:id="i-BCncpgA1y69NkjqqztkHGn">
            Budgetutredningens betänkande ”Budgetreform” (SOU 1973:43) föreslår
            en ”programbudgetering på statsmaktsnivå”. Det betyder långt mer
            än bara ett nytt budgetsystem, ty som en övergripande översikt
            för varje delområde av statsverksamheten skulle finnas en motsvarighet
            till försvarets 15—20- åriga perspektivplanering, som anger olika
            handlingsalternativ. Förslaget skulle innebära en långtgående
            överflyttning av avgöranden från myndig- heter till departement.
            Att en rad myndigheter i sina remissvar är negativa till en sådan
            överflyttning förvånar knappast — de tycks hellre önska att få
            bygga ut planeringsorgan inom resp. myndighet. Statskontoret pekar
            på en tänkbar möjlighet att låta planerings- och stu- dieverksamheten
            knytas till särskilda samrådsorgan där politiska partier, departement,
            ämbetsverk och i förekommande fall forskningen finns re- presenterade.
            Det är uppenbart att resultatet av en planering blir olika beroende
            på hur planeringsorganet är placerat i förhållande till olika
            maktcentra. Pla- neringen är inte något självklart ”objektivt”
            utan något som påverkas av människor och organisationsförhållanden.
          </p>
          <p xml:id="i-W1kPf125GErezMeigaQmt">
            Planering och värderingar
          </p>
          <p xml:id="i-XnyZqPQRU3Kt14eFnXvcjE">
            Andrén/Schwarz skriver att det finns olika uppfattningar om var
            gränsen bör gå mellan planering och målformulering och mellan
            planering och be- slutsfattande.
          </p>
          <p xml:id="i-3DT6KJEKnfHuB7oy7V3yBK">
            Val av mål innehåller alltid ett större eller mindre mått av
            värdering. Det borde därför vara praktiskt att hålla det begreppsmässigt
            skilt från pla- nering. Det är dock uppenbart att gränsen ibland
            kan vara svår att dra i praktiken. Ibland saknas sådana preciseringar
            av mål som kan vara nöd-
          </p>
          <pb facs="riksdagen-motions-pdf/data/1975/mot_1975__1019/mot_1975__1019-004.pdf"/>
          <fw xml:id="i-5Y2v3cuuhmczekc5fyKEUN">
            Mot. 1975:1019 1
          </fw>
          <p xml:id="i-LkuF716atH42dx8ycEiXDZ">
            vändiga för planeringen. Det kan då vara en väsentlig uppgift
            för planeringen att föreslå lämpliga målformuleringar. Planering
            syftar främst till att förbättra underlaget för beslut. Även om
            beslut om målet eller målen inte innefattas i själva planeringsprocessen
            kan dock vissa beslut behöva fattas i planeringen. Om t. ex. målet
            är entydigt och givet på förhand men däremot inte möjliga medel
            att nå det, måste i planeringen ingå beslut om val av olika medel
            för närmare analys. I princip behöver detta dock inte innebära
            någon definitionsmässig svårighet. Också inom ett planeringssystem
            finns beslutsfattare och planerare som gentemot varandra ibland
            spelar samma roller som politiska beslutsfattare och pla- nerare
            i det större systemet. Planeringens uppgift att ge underlag för
            beslut har bl.a. konsekvenser för hur planeringen organiseras.
            Då det gäller politiska beslut kan väl helt allmänt rollerna något
            förenklat karakteriseras så att experten skall stå för faktainformation,
            planeraren för sammanställning av denna och dess anpassning till
            behovet av besluts- underlag. Beslutsfattaren skall ansvara för
            beslutens överensstämmelse med de politiska värderingarna. Det
            krävs att val mellan alternativ som kan påverkas av politiska
            värderingar inte döljs i planeringsprocessen utan förs upp på
            politisk nivå. Då det slutligen gäller experter är det väl en
            allmän svårighet för utomstående att få klarhet i vilka faktorer
            som ingår i ex- pertbedömningen resp. vad som ligger utanför expertens
            kompetensområde och således kan behöva tillfogas beslutsunderlaget.
          </p>
          <p xml:id="i-UytiXceqwuFJ8r79f8BfD3">
            Det finns allt klarare tecken på att planeringsmodellen, som
            ligger som grund för programplaneringen, med överordnade mål som
            undan för undan bryts ned i mindre mål inte helt stämmer i verkligheten.
            LO och Stats- anställdas förbund har i ett remissyttrande över
            budgetutredningen sagt att det är diskutabelt hur stora fördelarna
            är med programbudgetering. De menar att intresset i dag är mindre
            än för några år sedan.
          </p>
          <p xml:id="i-9mRtSRStr6Bangnx1vHFqm">
            Förhandlingsprocess
          </p>
          <p xml:id="i-NScsguotBUtq6w8JhFX2U2">
            De amerikanska system som var förebild för de större svenska
            plane- ringssystemen har visat sig behöva ändras. Det svenska
            försvarets plane- ringssystem fungerar inte heller så som det
            formulerats i betänkanden och propositioner. Det tekniskt fina
            systemet visar sig i praktiken ha fått ett väsentligt inslag,
            som inte alls fanns med i teorin — nämligen en omfattande ”dialog”
            mellan departement och myndighet. Det har blivit en process som
            nästan för tankarna till affärslivet eller förhandlingssituationer.
            Man jämkar, tar och ger — och då kommer rimligen en lång rad andra
            synpunkter in än som skulle vara med i den planeringsprocess som
            teorin utgick från. Universitetslektor Ingemund Hägg har (Ekonomisk
            Debatt 2/74) på lik- nande sätt konstaterat att budgetutredningens
            modell om ”mål-medel” i en ”rationell beslutsprocess” inte stämmer
            i en ”politisk process” som i stället kan ses som en förhandlingsprocess,
            där regering, riksdag, depar- tement, verk samt individer och
            grupper inom dessa successivt ställt olika krav och kompromissat
            med mer eller mindre makt bakom.
          </p>
          <pb facs="riksdagen-motions-pdf/data/1975/mot_1975__1019/mot_1975__1019-005.pdf"/>
          <fw xml:id="i-452mfez6y9RqbBnq51Bm4v">
            Mot. 1975:1019 12
          </fw>
          <p xml:id="i-KAFCXiSq1iKkPzRBMaJGUw">
            Svårt fånga verkligheten
          </p>
          <p xml:id="i-JHNfJvLTN5LGzX45oAP53Y">
            Det vore olyckligt om planeringsprocesser presenterades som avgörande
            beslutsunderlag, när verkligheten i stället innehåller mer än
            som ryms i planeringen. Är det fel på verkligheten eller på planeringen?
            Det är sannolikt att pla- nering i organiserade former kan få
            svårt att snabbt nog anpassas till för- ändrade yttre villkor.
            Planering bygger ofta på material som samlats in långt tidigare.
            Inte minst synes länsplanering och åtskillig kommunal planering
            lida av denna allvarliga brist — den skall med gårdagens siffror
            beskriva morgondagens förhållanden.
          </p>
          <p xml:id="i-7dUd8JxJk2tDTDpjWVuHoT">
            Siffror säger inte allt
          </p>
          <p xml:id="i-8kemABdsw4ht4iVor3r9wy">
            Allvarligare är att planeringen måste arbeta med beskrivningar
            och siffror som ibland bara är bitar av eller dåliga gissningar
            om verkligheten, men inte hela verkligheten. ”All uppmärksamhet
            koncentreras på den mätbara produktiviteten och sidoeffekter negligeras”,
            skriver Åke Sandberg som kri- tik mot programbudgetering. Andrén/Schwarz
            uttrycker det så här:
          </p>
          <p xml:id="i-5okQHCm1BH4THxjJ4MaGqU">
            Planering brukar ibland också kritiseras för att vara teknokratisk
            och leda till expertvälde. En sådan reaktion har bl. a. föranletts
            av utnyttjandet av avancerad kvantitativ metodik, såsom datorbaserade
            informationssystem, datorsimuleringar och samhällsekonomiska kostnads-intäktsanalyser.
            Här finns reella problem. Den kvantitativa analysen kan dölja
            förutsättningar och värderingar så att analysresultatet blir missvisande
            beslutsunderlag. Fak- torer som är lätta att kvantifiera kan komma
            att tillmätas för stor betydelse jämfört med förhållanden som
            svårligen eller inte alls låter sig kvantifieras.
          </p>
          <p xml:id="i-Xuwu3sHtSddXZWqkCU6qha">
            Förbrukningsartikel
          </p>
          <p xml:id="i-DxotgAakX32mrzdysainDo">
            Om planering är avsedd att ge beslutsunderlag blir syftet alltså
            att söka informera beslutsfattaren om möjliga utvecklingar och
            olika handlingsal- ternativ. Själva processen att planera kan
            också vara värdefull i sig själv för de medverkande — de tvingas
            tänka framåt. Uppfattningen att en lång- siktsplan ”är till för
            att följas” blir då fel. Andrén/Schwarz skriver:
          </p>
          <p xml:id="i-KDtua4dWWCMbuQH57i6Vev">
            Långsiktsplaner bör endast läggas till grund för handlandet tills
            vidare. De bör i många fall snarare betraktas som ”förbrukningsartiklar”
            än som bindande planer. De kan behöva omarbetas redan efter tre,
            fyra år. Genom rullning av planer, genom angivande av alternativ
            och genom kartläggning av beslutstillfällen kan planeringen i
            princip göras flexibel så att inte själva förekomsten av en långsiktsplan
            framtvingar att beslut tidigareläggs i onö- dan.
          </p>
          <p xml:id="i-BfBFwvyhBiCyFmHWU1gAZf">
            Självuppfyllande
          </p>
          <p xml:id="i-R9icPQeLoJYpNUv8ELZaNc">
            Planering är till för att ge alternativ. Direkt motsatt effekt
            får den tyvärr ganska vanliga form av ”prognoser” som bara anger
            ert alternativ. Om prog-
          </p>
          <pb facs="riksdagen-motions-pdf/data/1975/mot_1975__1019/mot_1975__1019-006.pdf"/>
          <fw xml:id="i-EHVFuxikvLEovU4VTm8gx1">
            Mot. 1975:1019 13
          </fw>
          <p xml:id="i-5RmoKppJBFkUy6eJpPiyvM">
            nosen är gjord eller godkänd av en tillräckligt högt uppsatt
            instans upp- fattas den lätt som ett fastställt mål, och prognosen
            tenderar att bli ”själv- uppfyllande”. Olika aktörer söker påverka
            utvecklingen så att den stämmer med prognosen. Hur svårt det är
            att skilja mellan prognoser och målsätt- ningar lär inte minst
            ha framkommit under remisser på underlag till Länsplanering 74.
            Underlaget är en form av prognoser från länsstyrelserna, men kommuner
            har i många fall uppfattat dessa prognoser som ett mål. Planering
            bör avse att skapa handlingsfrihet att öka möjligheterna att välja
            mellan olika mål. I stället missbrukas planering ibland så att
            följden blir en olycklig låsning i nutid av framtida förhållanden.
            Dagens generation borde inte ha rätt att rycka undan alternativ
            för framtida beslutsfattare genom att göra onödiga låsningar.
          </p>
          <p xml:id="i-4wkdCKvZ7ZwjwDKdhXDmsc">
            Okynnesplanering?
          </p>
          <p xml:id="i-6QeqRXHppoZzDbFiuqCNKz">
            Det finns meningslös eller direkt skadlig planering. Vi kan kalla
            det okyn- nesplanering. Dit bör räknas planeringssystem med föga
            eller ingen kontakt med det verkliga beslutsfattandet. Felet behöver
            inte vara planerarnas, utan det kan lika gärna vara beslutsfattarna
            som begär planering men sedan inte bryr sig om att ta del av den
            inför beslut. Försvarsplaneringen ger flera sådana exempel. Om
            det beslutande och verkställande organet handlar i en miljö skild
            från planerarnas luras människor att tro att planeringen ger underlag
            för reella ställningstaganden, medan i verkligheten besluten fattas
            utan nytt- jande av den kunskap som planeringen tagit fram. En
            kommunal Kelp (kommunalekonomisk långsiktsplan) är meningslös
            om den produceras och sedan sätts i en pärm fram till tidpunkten
            för nästa rullning av Kelpen. Den är meningsfull först när den
            praktiskt används som underlag när olika nya projekt dyker upp.
            På samma sätt är det med bostadsbyggnadsprogram, länsplanering,
            regionala trafikförsörjningsplaner, fysiska riksplaner etc.
          </p>
          <p xml:id="i-AUd1oGTj5Po4nDouHckTxP">
            Alltför detaljerat
          </p>
          <p xml:id="i-WTbzRrbu26f78eNkhJfDF3">
            Det ligger en fara i alltför detaljerad planering, dvs. att man
            även för lång tid framåt söker beskriva komplexa frågor så långt
            in i detaljerna att det blir omöjligt att överblicka dem. Detaljeringsgraden
            bör hela tiden an- passas till beslutsfattarnas reella möjligheter
            att träffa val. Ju längre fram i tiden, desto meningslösare att
            söka beskriva detaljfrågor. Det finns dess- utom en klar risk
            att långtgående detaljering ger ett falskt intryck av pre- cision,
            medan det i stället är så att ju mer detaljerat man uttalar sig,
            desto större inslag av gissning.
          </p>
          <pb facs="riksdagen-motions-pdf/data/1975/mot_1975__1019/mot_1975__1019-007.pdf"/>
          <fw xml:id="i-E4Bss539cATg1K2hgx7PWx">
            Mot. 1975:1019 14
          </fw>
          <p xml:id="i-Htdn4U8B9YjSrCdkkcyoL2">
            Fantasin räcker inte
          </p>
          <p xml:id="i-TAFGaCGKsy4ucLKpHJcAHr">
            Likaså bör man vara skeptisk mot långa planeringsperioder. Det
            är en tydlig erfarenhet från kommunalt håll att ”fantasin” inte
            räcker för en femårig Kelp. ”År fem” har en klar tendens att visa
            små investeringsbehov, medan behoven stiger sedan Kelpen rullats
            ett eller två år, så att det aktuella året kommit närmare. Är
            man inte medveten om detta planeringsfenomen kan man lätt luras
            att tro att den sannolika utvecklingen är att kommunen är på väg
            mot en situation där förvaltningarna kommer med allt färre förslag
            till nya projekt. Som ett exempel från näringslivet kan anges
            att det pla- neringsmässigt starkt utvecklade Sandvik AB frångått
            tidigare femårspla- nering och i stället har en rullande fyraårsplanering,
            helt enkelt därför att det sista året ändå visade sig så meningslöst
            med de informationsmetoder man förfogade över. Planering utan
            kontakt med de avsedda avnämarna eller planering med orealistisk
            detaljeringsgrad eller tidshorisont riskerar att ge planeringsverk-
            samhet över huvud vanrykte. Felet behöver som nämnts inte vara
            planerarnas. Det mest uppmärk- sammade statliga exemplet är kanske
            den mycket omfattande s.k. per- spektivplaneringen inför 1972
            års försvarsbeslut. 200 manår av arbete låg bakom den planeringen.
            Knappast något av informationen kom till nytta - eftersom perspektivplaneringen
            fått direktiv om att undersöka lösningar på helt andra ekonomiska
            nivåer än som kom att gälla för den kortare programperioden.
          </p>
          <p xml:id="i-GnJ399SHub7DAN89k9oS2m">
            Planering kan bli dyr
          </p>
          <p xml:id="i-T82ybq3Zyi7yVVzUUG6HSe">
            Planeringsarbete sysselsätter kvalificerad personal, datorer
            och andra hjälp- medel. Det är ingen billig verksamhet (även om
            självfallet gott besluts- underlag ofta kan bli oerhört ”lönsamt”
            genom att det medger för besluts- fattare att med större säkerhet
            välja mellan olika lösningar). Vad kostade t.ex. de 200 årsverken
            som alltså blev utan värde inför 1972 års försvars- beslut? I
            remisserna över budgetutredningen säger många remissinstanser
            att både departement och myndigheter måste få betydligt större
            planeringsresurser än i dag om intentionerna från utredningen
            skall kunna följas. Många tänker nog som Svea hovrätt att eftersom
            syftet är att nå ökad effektivitet är det angeläget att inte resultatet
            på någon sektor i stort sett inskränker sig till personalökningar
            och en mera komplicerad beslutsprocess. Om vi tänker oss att flertalet
            myndigheter skulle få en väsentlig för- stärkning av sina planeringsresurser
            blir det sammantaget en betydande utvidgning av den offentliga
            sektorn. Är det i så fall den mest angelägna utbyggnaden, t. ex.
            jämförd med en utbyggnad av vårdapparaten? Ja, om planeringen
            snabbt ledde till ökade möjligheter att fatta bättre beslut, så
            att klart större resurser än de som satts in på planering i stället
            skulle
          </p>
          <pb facs="riksdagen-motions-pdf/data/1975/mot_1975__1019/mot_1975__1019-008.pdf"/>
          <fw xml:id="i-5qbsce8JcwU3tK2aoWqhBz">
            Mot. 1975:1019 15
          </fw>
          <p xml:id="i-Kwfmtyj2cHtBvYoLVDT4ZR">
            frigöras för nya viktiga uppgifter. Annars finns det anledning
            att vara skeptisk mot tron att all planering skulle vara ”lönsam”
            i någon samhällsekonomisk
          </p>
          <p xml:id="i-P4t2eqt7LXAVbxfWWXHZab">
            mening.
          </p>
          <p xml:id="i-Fgue1gtRPeSLuoeL5wNZMS">
            Skenbar effektivitet
          </p>
          <p xml:id="i-MrfuCUz4oZqQ1JpUb7U22e">
            En risk med allt fler planeringsorgan — fristående, insprängda
            i myn- digheter eller i departement — är att de tillsammans utvecklar
            tänkesätt och metoder som likriktar i kraft av skenbar effektivitet.
            Den planerande insatsen måste ha en nära kontakt med, eller ibland
            ingå i den ”ordinarie” verksamheten för att få tillräcklig verklighetskontakt.
            Annars kan planering bli ett ”mode”, och då kan verksamheter som
            lätt beskrivs i planeringstermer favoriseras. Som tidigare nämnts
            finns en klar risk att förhållanden som enkelt låter sig översättas
            i siffror och tabeller tillmäts ökad vikt, medan andra mer svårfångande
            aspekter kommer i bakgrunden. Vi får en värld som i så fall alltmer
            formas av sådant som passar i datasystem.
          </p>
          <p xml:id="i-91y52L8p2JMT2nFb3nYj8V">
            Etik för planerare?
          </p>
          <p xml:id="i-EQmxn5NKTwhg8kQaZ7Pw5a">
            Planeringsexperter kan få en väldig reell makt genom att de behärskar
            system som många beslutsfattare inte förmår tränga in i och följaktligen
            kan få överdrivet stor respekt för. Och vad händer om planerare
            utvecklar gemensamma värderingar, som sedan inte redovisas varje
            gång? Bland planerare förekommer diskussioner — även i vårt land
            - om behovet av en fastslagen ”etik” för planerare. I USA har
            utarbetats förslag till riktlinjer för operationsanalytiker (ORSA-regler).
            Han skall bl. a. anta ”en bred och obunden utgångspunkt — fri
            från lokala intressen, stelhet eller förutfattade meningar — som
            innefattar en livlig känsla för det allmännas bästa såväl som
            för uppdragsgivarens mer speciella intressen” och vidare ”vara
            med- veten om det faktum att i många komplexa situationer studien
            endast kan klarlägga en del (även om denna är betydelsefull) av
            det totala problemet”. Anta att planerare anser att vissa ”känslor
            för det allmännas bästa” är särskilt viktiga och att de genom
            utbildning eller gemensamma föreningar därför tenderar att alltid
            ha dessa som utgångspunkt. Vad säger då att dessa skråmässigt
            formade utgångspunkter är vad som passar samhället i stort? Att
            tro på något slags objektiv vetenskaplighet som skulle eliminera
            risker för snedvridning lär knappast vara möjligt. Att skaffa
            fram underlag i olika samhällsfrågor kan knappast bli värderingsfritt
            i stil med matematik. Ständigt kommer in förhållanden då icke
            direkt jämförbara storheter skall ställas mot varandra inom ramen
            för olika system. Därför är det bl. a. viktigt att planerarnas
            värderingar öppet redovisas där de påverkat beslut av system och
            metodik.
          </p>
          <pb facs="riksdagen-motions-pdf/data/1975/mot_1975__1019/mot_1975__1019-009.pdf"/>
          <fw xml:id="i-8RTzi1RCLjr9yh8KTPi6tf">
            Mot. 1975:1019 16
          </fw>
          <p xml:id="i-4vZdosrifBEvYmFPrtz1FU">
            Planerarnas språk
          </p>
          <p xml:id="i-XNVmsTbHVhK4WmsuD48Ksh">
            Risken att vi får en ny ”elit” i planerarna måste alltså uppmärksammas.
            Det är redan uppenbart att vi håller på att få ett särskilt ”planeringsspråk”.
            Det är dataålderns modeord med mycket hämtat från amerikansk företags-
            ekonomi och de stora planeringssystemen, bl. a. i Pentagon. Det
            lär vara omöjligt för en person att förstå något uttryckt it.
            ex. termerna från försvarets planeringssystem om inte vederbörande
            först får en rejäl specialskolning i vad olika uttryck betyder.
            I en demokrati är detta oacceptabelt, eftersom syftet med planering
            ju är att ta fram underlag för beslut. Alltså måste allmänheten-väljarna
            ha en möjlighet att kunna få del av den information som planeringen
            tar fram. Det är möjligt bara om resultatet uttrycks på de vanliga
            människornas språk, inte planerarnas. ”Byråkrater och samhällsforskare
            går i spetsen för språk- fördärvet”, sade professor Sten Lindroth
            vid Svenska akademiens samman- komst i december 1974. Eftersom
            planerare kan sägas vara förbindelselänken mellan just byråkrater
            och samhällsforskare kan man frukta det värsta, och det finns
            redan många exempel på vådan av planerarspråket. Sannolikt kan
            språk och planeringssystem bilda ett sådant mönster att finsmakaren
            på området bara ser planeringssystemet och inte den verklighet
            det skulle be- skriva.
          </p>
          <p xml:id="i-2AimAEYDDYVAFD556zWeM7">
            Maktförskjutning
          </p>
          <p xml:id="i-CYCXFXJeWcpC8QumpqjhFW">
            Om man -— vilket är fullt rimligt — antar att ökad planering
            ger ökad makt åt den som har planeringen i sin hand finns en klar
            risk för oförutsedda maktförskjutningar mellan riksdag och departement,
            mellan departement och myndighet liksom mellan olika nivåer inom
            myndigheter. Det är en gammal erfarenhet att ingen del av en organisation
            vill lämna ifrån sig handlingsfrihet till en annan nivå. Om någon
            nivå förfogar över ett pla- neringssystem som klarare visar följderna
            av olika handlingsalternativ är det alltså stor risk att den nivån
            vidtar åtgärder för att se till att bara det alternativ den själv
            gillar förs vidare. Det kan t. ex. ske så att den undan för undan
            lägger fram delförslag, som tillsammans låser för andra lösningar
            och bereder väg för det som instansen till slut vill ha genomfört.
            Det här är naturligtvis inte argument mot planering som sådan.
            Det är däremot mycket starka skäl för att planeringsarbete skall
            vara så öppet och offentligt som möjligt och förläggas så nära
            de folkvalda organen som möjligt.
          </p>
          <p xml:id="i-ShzPeEg6EcfSpyu94k8ijy">
            ”Motutredningar”
          </p>
          <p xml:id="i-Kh5DFxrfDYjG1Ztdx7sz2v">
            I vårt land bedrivs åtskilligt av planeringsarbete inom utredningar
            av olika slag. Ju fler värderingsfrågor som kommer in redan på
            ett tidigt stadium, desto angelägnare är det att välja utredningsformer
            som verkligen ger en chans för olika värderingar att konfronteras
            med olika fakta. En metod
          </p>
          <pb facs="riksdagen-motions-pdf/data/1975/mot_1975__1019/mot_1975__1019-010.pdf"/>
          <fw xml:id="i-DQTiwmAgy5cy6y1JgUfWQm">
            Mot. 1975:1019 7
          </fw>
          <p xml:id="i-Gu1Kyh9yB8Ph7ittNEk7kL">
            är att tillsätta ”motutredningar” som arbetar oberoende av varandra.
            Det är bättre med ett par mindre utredningar på samma område än
            en stor utredning som kanske vilseleds genom ett ensidigt planeringsunderlag.
            Mot- utredningar kan ofta vara det enda sättet att få fram genomarbetade
            alternativ på.
          </p>
          <p xml:id="i-217e2BfvSr7v3sXuTb3Q5k">
            Närdemokrati
          </p>
          <p xml:id="i-Kg7zHWaugMT9WaqdLVgrgq">
            Beslutsfattare i stora frågor bör vara allmänheten, intresserade
            grupper av olika slag, partier, folkvalda organ. I olika verksamheter
            kan huvud- inriktningen ha gjorts genom politiska beslut, men
            sedan överlåts mycket av tillämpningarna till myndigheter på olika
            nivåer. Det är viktigt att ta till vara möjligheter till reellt
            inflytande för alla nivåer, dvs. en decentra- lisering som medger
            ett aktivt deltagande från anställda tvärs igenom or- ganisationen.
            Det fördjupar närdemokratin, ökar närheten till verkligheten och
            inarbetar planeringen i den dagliga verksamheten. Det är skäl
            till att inte söka detaljplanera på en hög nivå. Tendensen att
            skapa särskilda planeringsorgan direkt under högsta chefen är
            särskilt farlig om sedan redovisningen färgas för att bli ”övertalningsinstrument”
            nedåt i organisationen. Planeringsprocessen är ofta grunden för
            viktiga be- slut; alltså gäller det att få ett brett deltagande
            i diskussioner kring de av- görande frågorna. Planering kan —
            beroende på hur den organiseras — bli antingen en hjälp för eller
            ett hot mot närdemokratin. Det gäller alltså att se till att planeringsunderlag
            tas fram för att underlätta val mellan olika alternativ. Det får
            inte hända att en överordnad instans av vissa skäl bestämmer sig
            för en lösning och sedan beställer en ”planering” som skall visa
            på skäl endast för denna lösning. Kraftproducenterna stod länge
            för den ”planering” som gjordes på energiområdet. Andra liknande
            fall kan anges.
          </p>
          <p xml:id="i-3YVrGBdHqZ21PCnDN61Fa7">
            Flexibilitet
          </p>
          <p xml:id="i-XR67AoWj8DgUJQk6SoFAUQ">
            Planering går ut på att söka olika alternativ. Ibland är det
            fråga om att söka bedöma vilken yttre utveckling som är mest sannolik
            — och för denna inriktas sedan verksamheten i fråga. Om sedan
            den yttre utvecklingen blir en annan (vilket naturligtvis ofta
            händer) möts denna framtid av en fel- organiserad verksamhet.
            I stället för att rikta in t. ex. ett skolsystem eller bostadsbyggandet
            mot en viss förmodad framtida efterfrågan bör strävan främst vara
            att ge flexibilitet. Den ger visserligen kanske en sämre lösning
            i det ideala fallet om man tippat rätt men i gengäld rimliga lösningar
            också om framtiden blev en aning annorlunda än man trott. Det
            här är inte heller något argument mot planering. Men det är ett
            starkt skäl för att använda planeringen till att söka ange vilka
            krav vi bör ställa på flexibilitet snarare än att söka ”pricka
            exakt” i en framtid som ändå inte med större säkerhet kan förutses
            i detalj.
          </p>
          <pb facs="riksdagen-motions-pdf/data/1975/mot_1975__1019/mot_1975__1019-011.pdf"/>
          <fw xml:id="i-FhqWwUFgft3zokxovgG3ch">
            Mot. 1975:1019 18
          </fw>
          <p xml:id="i-SUPpU83TwzXzxh5DmGsyF3">
            Kontrollera!
          </p>
          <p xml:id="i-G61CkzKf81UHPaxGhycyfa">
            Om man säger att planering är till för att underlätta rationellt
            besluts- fattande bör man ändå inte tro att planering därmed skulle
            vara en garanti för bästa möjliga framtid. Det är sannolikt lika
            viktigt att också kontrollera vad som undan för undan sker. Det
            finns inte sällan skäl att skilja mellan organ som planerar och
            organ som kontrollerar. Annars är det risk för att planeringsmisstag
            döljs av prestigeskäl. ”Utvärdering” eller ”uppföljning” av tidigare
            beslut borde ingå som ett normalt led i politiskt beslutsfattande.
            Kanske bör en stor del av igångsatta utredningar helt enkelt vara
            utvär- deringsutredningar som undersöker hur en tidigare beslutad
            verksamhet fungerar i praktiken.
          </p>
          <p xml:id="i-9c1CtPa8Uqo1KwyFYUfmxs">
            Sammanfattning
          </p>
          <p xml:id="i-NEV94HZ33rPzj7UKGGszVJ">
            Innan ny statlig planeringsverksamhet inleds bör åtskilliga frågor
            vara belysta. Några av de krav som rests i den här motionen kan
            sammanfattas på följande sätt: 1. Den parlamentariska insynen
            i hela planeringsprocessen skall vara be- lyst från början. 2.
            Särskilt bör beaktas risken för att planeringen medför en icke
            förutsedd centralisering av beslutsfattandet. 3. Ju större inslag
            av värdering som kan väntas redan under planerings- stadiet, desto
            större vikt måste läggas vid en öppen redovisning av pla- neringen.
            4. Finns risk för att planering överbetonar direkt mätbara förhållanden
            på bekostnad av andra värden bör klara restriktioner för planeringen
            anges. 5. Planeringen bör ske i former som ger alternativ för
            att underlätta debatt och beslut i demokratiska former. 6. Planeringen
            bör inte ske i former som ger risk för ”självuppfyllande” prognoser.
            7. ”Okynnesplanering” i form av t. ex. överdriven detaljrikedom
            eller för lång planeringsperiod bör undvikas. 8. Kostnader för
            nya planeringssystem bör anges i sin helhet. 9. Särskilt vid planering
            som kan antas vara känslig för värderingar och etik hos planeringspersonal
            bör möjligheten att använda ”motutredningar” som arbetar oberoende
            av varandra undersökas. 10. Varje planeringssystem bör utformas
            så att stort utrymme ges för närdemokrati, i vad avser både anställda
            och andra nära berörda grupper. 11. Möjlighet till flexibilitet
            bör ges företräde framför att styra verksamhet utifrån försök
            till exakta förutsägelser om framtiden. 12. Utvärdering av pågående
            verksamhet bör ägnas ökad vikt både genom ”egenutvärdering” och
            genom kontroll åtskild från planeringsfunktionen.
          </p>
          <pb facs="riksdagen-motions-pdf/data/1975/mot_1975__1019/mot_1975__1019-012.pdf"/>
          <fw xml:id="i-3kqxVddrS8sn7foGybNgLp">
            Mot. 1975:1019 19
          </fw>
          <p xml:id="i-Ho7xZyDYGPHmEywdBtDCTD">
            Hemställan
          </p>
          <p xml:id="i-MYEp9t6L9LvAbCHBBYpnae">
            Med hänvisning till ovanstående hemställer jag att riksdagen
            uttalar 1. att de frågor som motionen tar upp är belysta när ny
            statlig planeringsverksamhet inleds, 2. att ovan angivna synpunkter
            även beaktas vid redan pågående planeringsverksamhet.
          </p>
          <p xml:id="i-32iA64zFhemYRuijB9YodK" type="date">
            Stockholm den 27 januari 1975
          </p>
          <div xml:id="i-CFkyLS8HCcFykYyZs2cJKM" type="signatureBlock">
            <list xml:id="i-2P5nztnLAbhNAyoX614ZU3">
              <item xml:id="i-GZSMsJMSYfowQ35mQ1iftD" who="i-8aNTXCV4f9MdU7Dz15ZXyB" type="signature">
                PER AHLMARK (fp)
              </item>
            </list>
          </div>
          <pb facs="riksdagen-motions-pdf/data/1975/mot_1975__1019/mot_1975__1019-013.pdf"/>
          <p xml:id="i-XZ1xFYJ6hfMXvZLJr5Z6gd">
            GOTAB :758723S Stockholm 1975
          </p>
        </div>
      </div>
    </body>
  </text>
</TEI>
