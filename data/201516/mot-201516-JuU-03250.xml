<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-03250">
  <teiHeader>
    <fileDesc>
      <titleStmt>
        <title>med anledning av skr. 2015/16:27 Riksrevisionens rapport om återfall i brott</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3250 av Beatrice Ask m.fl. (M)</title>
          <idno type="rdwebb">H3023250</idno>
          <rs type="number">3250</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3023250/text</ref>
          <ref type="dokument_url_html">http://data.riksdagen.se/dokument/H3023250</ref>
          <ref type="dokumentstatus_url_xml">http://data.riksdagen.se/dokumentstatus/H3023250</ref>
          <ref type="docx">http://data.riksdagen.se/fil/D831B16E-651B-4BFF-A4A0-A073D62C4A2B</ref>
          <ref type="pdf">http://data.riksdagen.se/fil/1FE5888B-4118-418B-918A-17FCF5A7DDBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PdnQKyF21D98367fFWpcfE" type="basedOn"/>
        <correspContext corresp="i-PdnQKyF21D98367fFWpcfE">
          <ref>Skrivelse 2015/16:27</ref>
        </correspContext>
        <correspAction xml:id="i-Qvqan7HQ1M6hPExuJu3KZn" type="signed"/>
        <correspContext corresp="i-Qvqan7HQ1M6hPExuJu3KZn">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3HxEFXDaBqsMwwWWabybdY"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction xml:id="i-PcMuMFBe4ui5p6dW9pZuLQ" type="submitted">
          <date when="2015-10-14"/>
          <time when="15:28:25"/>
        </correspAction>
        <correspAction xml:id="i-FaWTiq7cJbCpRsSGpk9wGV" type="dismissed">
          <date when="2015-10-16"/>
        </correspAction>
        <correspAction xml:id="i-RNYu28jxKGoWQ4WfLdz7Z9" type="referred">
          <date when="2015-10-20"/>
        </correspAction>
        <correspAction xml:id="i-725k1Dbs36bYrys7sieWCK" type="assigned">
          <date when="2016-05-04"/>
          <time when="13:04:54"/>
        </correspAction>
        <correspContext corresp="i-725k1Dbs36bYrys7sieWCK">
          <ref type="assignedTo">Justitieutskottet</ref>
        </correspContext>
        <correspAction xml:id="i-MdBW77zQCpXbzsYFxiWYZK" type="behandlas_i"/>
        <correspContext corresp="i-MdBW77zQCpXbzsYFxiWYZK">
          <ref type="uppgift">2015/16:JuU8</ref>
          <ref type="ref_dok_id">H301JuU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU8</ref>
          <ref type="ref_dok_titel">Riksrevisionens granskningsrapport om återfall i brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6XqB5ZKuj1hooa31uYBFrh" type="motHeader">
        <div xml:id="i-UntJs7pNqcaCiHQ7VMYSZg" type="motTitle">
          Motion till riksdagen 2015/16:3250 av Beatrice Ask m.fl. (M)
          med anledning av skr. 2015/16:27 Riksrevisionens rapport om återfall
          i brott
        </div>
      </div>
      <div xml:id="i-Bd5uyjSUvTA6oLE3C7c7Gz" type="motBody">
        <div xml:id="i-3Sqe4dhvNeGjb3sUwaF2gt" type="motProposal" subtype="förslag">
          <head xml:id="i-WUbci3CSUSN9SWCbvFZnsq">
            Förslag till riksdagsbeslut
          </head>
          <list xml:id="i-9Htqvgi3wggJGp1W6EUk5H" style="ol">
            <item xml:id="i-BhwnJF8WJtWE295ZajdNGW">
              Riksdagen ställer sig bakom det som anförs i motionen om att
              ta fram en nationell handlingsplan för att utveckla det återfallsförebyggande
              arbetet och tillkännager detta för regeringen.
            </item>
            <item xml:id="i-NPEKAtVydMy4bHX5jcTYKK">
              Riksdagen ställer sig bakom det som anförs i motionen om att
              åter tillsätta den av regeringen nedlagda utredningen för att
              utvärdera det återfallsförebyggande arbetet inom Kriminalvården
              och tillkännager detta för regeringen.
            </item>
            <item xml:id="i-6GmbbYaESBrH4QX3dh3VJv">
              Riksdagen ställer sig bakom det som anförs i motionen om att
              Kriminalvården ska arbeta för att intagna i början av sin verkställighet
              ska få hjälp med kontakter med kronofogden och andra för att minska
              risken för att skulder ska ackumuleras under fängelsetiden och
              tillkännager detta för regeringen.
            </item>
            <item xml:id="i-EXgdWRBNhzVyQUJeQ8q8sg">
              Riksdagen ställer sig bakom det som anförs i motionen om vikten
              av att utvärdera försöken med utökad närvaro av socialtjänsten
              i kriminalvården och tillkännager detta för regeringen.
            </item>
            <item xml:id="i-V4Asrf6oahjxuRJ59wB63r">
              Riksdagen ställer sig bakom det som anförs i motionen om vikten
              av fler platser i yrkesutbildning i kriminalvården och tillkännager
              detta för regeringen.
            </item>
            <item xml:id="i-EnuKKyBpRJagvbTzHops5u">
              Riksdagen ställer sig bakom det som anförs i motionen om att
              alla intagna i kriminalvården som har behov av behandling ska
              genomgå lämpliga behandlingsinsatser i form av påverkansprogram,
              och riksdagen tillkännager detta för regeringen.
            </item>
          </list>
        </div>
        <div xml:id="i-4E13GKLw6KTvxuLQwEsGsv" type="motContent">
          <head xml:id="i-Ugf5VnK55np8Uv4yzVYqTo" type="h1">
            Motivering
          </head>
          <p xml:id="i-2CvokL3qwwLyEmzzBXST4Y">
            Moderaterna vill ha en modern kriminalvård som präglas av hög
            säkerhet och meningsfull och framåtblickande verksamhet som når
            upp till sina mål om ”Bättre ut”. Intagna ska under anstaltstiden
            förberedas på livet efter straffet och ges de verktyg som på sikt
            ska få denne att lämna ett liv i kriminalitet bakom sig. Det handlar
            om tidiga insatser, tydligare klientarbete och tydliga krav och
            regler. Vi ser positivt på att Kriminalvården gör en extra insats
            för att påverka unga intagna att lämna kriminalitet och missbruk.
          </p>
          <p xml:id="i-S3Am1VX5PfHwLHJpZzBXrK">
            Kriminalvården har tillförts betydande tillskott sedan 2006.
            Myndigheten har höga ambitioner vad gäller innehållet i verkställigheten
            och säkerhetsarbetet. De satsningar Alliansregeringen genomförde
            mellan 2006–2014 har varit betydelsefulla liksom saneringen av
            myndighetens ekonomi och tydligare ledningsstrukturer.
          </p>
          <head xml:id="i-PLP8Uv1ChwtMD23nH2VBh1" type="h1">
            Alldeles för många som dömts och avtjänat sitt straff återfaller
            dock i brott.
          </head>
          <p xml:id="i-EfcWdBZrfARvedoL2nhmun">
            En effektiv brottsbekämpning kräver en framgångsrik återanpassning
            efter avtjänat straff och för att åstadkomma det krävs en bättre
            samverkan mellan olika myndigheter, landsting och kommuner. Frigivningen
            måste förberedas av den enskilde och mellan myndigheter exempelvis
            när det gäller behov av missbruksbehandling, arbete, utbildning
            och bostad.
          </p>
          <head xml:id="i-Bm5Cf9CqRzB6HAeoCEw3ZV" type="h1">
            Allt för många återfaller i brott
          </head>
          <p xml:id="i-Sg1tVUbd3aXaxgBBDJQR2H">
            Riksrevisionen har lämnat granskningsrapporten ”Återfall i brott
            – hur kan samhällets samlade resurser användas bättre?” Rapporten
            pekar på att närmare 40 procent av alla dömda återfaller i brott
            inom tre år. För dem som har suttit i fängelse är siffran cirka
            70 procent. Så här har det sett ut under lång tid. Återfallen
            minskar inte. Detta innebär stort mänskligt lidande, både för
            brottsoffer och för gärningsmän, samt stora kostnader för samhället.
          </p>
          <p xml:id="i-9PLnpNeEh3Kee5rF4ZS9KX">
            Granskningen visar att de återfallsförebyggande insatserna är
            för få, samt att de inte görs när det behövs, utan alldeles för
            sent. Det saknas helhetssyn och långsiktig planering. Det råder
            också osäkerhet om vem som ska stå för kostnaderna vid olika åtgärder.
            Samverkan mellan Kriminalvården och andra aktörer, såsom Arbetsförmedlingen,
            Försäkringskassan, socialtjänsten, sjukvården samt civilsamhället,
            måste därför bli bättre. Uppföljningen är alldeles för kortsiktig
            och utspridd hos olika aktörer. Det måste därför ställas tydliga
            krav på samverkan mellan myndigheter som arbetar mot återfall
            i brott och kostnadsfördelningen myndigheterna emellan måste noggrant
            utredas och klargöras i varje enskilt fall i enlighet med Riksrevisionens
            rapport. Särskilt viktigt är detta när det gäller unga lagöverträdare
            samt klienter med barn.
          </p>
          <head xml:id="i-TCfGHNP37UNtJm43B9fBfK" type="h1">
            Ta fram en nationell handlingsplan
          </head>
          <p xml:id="i-Ay1yDBg5RzSVm7igTfnfAN">
            Riksrevisionen föreslår i granskningsrapporten att en nationell
            handlingsplan ska tas fram, tillsammans med Sveriges Kommuner
            och Landsting och andra ansvariga myndigheter för att utveckla
            det återfallsförebyggande arbetet. Planen bör tydliggöra en gemensam
            grundsyn på området, fördelning av ansvar och kostnader mellan
            ansvariga aktörer samt insatsernas omfattning.
          </p>
          <p xml:id="i-Ya7Cy8sLSVT76E9BkThAMj">
            Det bör också ingå i planen att skapa ett forsknings- och kunskapsbaserat
            system för att följa upp samhällets återfallsförebyggande insatser,
            även långsiktigt.
          </p>
          <p xml:id="i-ASEqK2UxXoCdm1Nazk5F5K">
            Moderaterna ställer sig bakom förslaget om att ta fram en nationell
            handlingsplan.
          </p>
          <p xml:id="i-SNgVjF65Q4BFgXjbrVrq4S">
            Tillsätt åter den av regeringen nedlagda utredningen gällande
            utvärdering av återfallsförebyggande arbete
          </p>
          <p xml:id="i-W18fkhkcDS1pz4qs5RWjNd">
            Alliansregeringen beslutade förra året att tillsätta en utredning
            med uppgiften att studera framgångsrika internationella exempel
            på återfallsförebyggande insatser, kartlägga och analysera Kriminalvårdens
            återfallsförebyggande arbete och utifrån en jämförelse med några
            relevanta länder bedöma om arbetet bedrivs effektivt samt om formerna
            för samverkan är effektiva och ändamålsenliga. Arbetet inklusive
            förslag skulle redovisas senast vid årsskiftet 2015/16. Regeringen
            har emellertid beslutat att utredningen för att förebygga återfall
            i brott ska upphöra. Vi anser att en sådan utredning är av stor
            betydelse och att en sådan därför behöver tillsättas.
          </p>
          <p xml:id="i-TvwRAxRNidYsiVC4LP2ot6">
            Samtliga myndigheter inom rättsväsendet har de senaste åren –
            mellan 2006 och 2014 – ökat sitt förtroende hos allmänheten. Det
            är ingen slump utan ett resultat av de satsningar alliansregeringen
            gjorde och de resursökningar myndigheterna fick. Resursförstärkningarna
            har inneburit att hela rättskedjan har fått kraftigt förbättrade
            förutsättningar att utveckla och utöka sin verksamhet. Ytterst
            glädjande är att Kriminalvården är bland de myndigheter som ökat
            sitt förtroende mest av alla.
          </p>
          <head xml:id="i-2VPQBo2r9AdzKvm5CHG4ZZ" type="h1">
            Ett systematiskt arbete för att förhindra att skulder uppstår
            under fängelsetiden
          </head>
          <p xml:id="i-3QvPsL56LHTkmge3wT5H8H">
            Under tiden på anstalt finns det risk för att ingen tar hand
            om den intagnes privatekonomi, såsom att betala fakturor och hyra.
            Påminnelser och obetalda fakturor kan då leda till att den intagne
            får skulder som växer under tiden på anstalt. När personen sedan
            friges kan skulderna försvåra vägen tillbaka till ett liv utan
            kriminalitet, eftersom en del begår brott för att få snabba pengar
            för att kunna betala tillbaka skulderna. Man är då i sådana situationer
            snabbt efter frigivningen tillbaka i kriminalitet igen.
          </p>
          <p xml:id="i-J4shc1U8Vw5yPwwRnUzg5s">
            Vi anser därför att det är viktigt att redan i början av verkställigheten
            arbeta för att på ett strukturerat sätt ta tag i den intagnes
            ekonomi och planera för att minska skuldbördan. Den verkställighetsplan
            som upprättas i början av verkställigheten måste innehålla åtgärder
            för att minska den intagnes skuldbörda och som bland annat handlar
            om kontakter med Kronofogdemyndigheten och andra.
          </p>
          <head xml:id="i-K3F8xnhB1q9AxfRZvP9Ffi" type="h1">
            Rusta den intagne för ett liv utan kriminalitet
          </head>
          <p xml:id="i-NTZZbbBedzF4bfaPZeoroy">
            Det är viktigt att tiden på anstalt används till att rusta klienten
            för ett framtida liv utan kriminalitet. Det kan handla om att
            delta i en yrkesutbildning och olika behandlingsprogram. Kriminalvården
            behöver bli bättre på att få klienterna att fullfölja utbildning
            och behandling. Insatserna för att nå målet om 85 procents sysselsättning
            bland de intagna behöver intensifieras. Det måste vara tydligt
            för de intagna att det lönar sig att sköta sig.
          </p>
          <p xml:id="i-6a7wNG5ZuYsiLBbNMgBcED">
            Moderaterna anser att de försök med utökad närvaro av socialtjänsten
            i kriminalvården som initierats bör utvärderas noggrant. Vi vill
            också att tillgången på yrkesutbildning i kriminalvården stärks.
          </p>
          <p xml:id="i-4oxqGP5AiVRpxYK76ReFED">
            Alla som är i behov av behandling ska också genomföra de behandlingsprogram
            som Kriminalvården bedömer som relevanta. Underlåtenhet att delta
            i programverksamhet ska på ett tydligare sätt än i dag få konsekvenser
            för den intagnes verkställighet.
          </p>
          <p xml:id="i-BF4kGPCedLCP3MR8iTdU8e">
            Vi vill att det ska övervägas om påföljdssystemet bör ändras
            för att möjliggöra ett ökat fokus på eftervård och behandling
            av en gärningsman som begått övergrepp mot en person i en nära
            relation. Det kan också handla om ökade möjligheter att tvinga
            gärningsmän att undergå behandling i kombination med exempelvis
            ett fängelsestraff, eller en möjlighet att förordna om eftervård
            som en påföljd för sexualbrottslighet.
          </p>
          <p xml:id="i-5mGsSX6RDVDsFVggUfarnP">
            Oron för att man inte vet vad som ska hända när man kommer ut
            riskerar att resultera i att personen sätter sig i förbindelse
            med tidigare kriminella kontakter. Den som har avtjänat sitt fängelsestraff
            behöver ett tydligt och starkt stöd från myndigheter och kommunen.
            Vi vill därför att kriminalvården och Arbetsförmedlingen – tillsammans
            med bland annat socialtjänsten – ska ha en gemensam planering
            för varje enskild individ som släpps ur fängelse.
          </p>
        </div>
        <div xml:id="i-43d2eBvX16S3kUxRKX6mSx" type="signatureBlock">
          <list xml:id="i-9SrtrYhqaz4M1S5BTaDUmg">
            <item xml:id="i-6SzTVkkfoDXVjq2Y4qFy3P" who="i-PRHkYxGCaT2cbJpjjfnRtn" type="signature">
              Beatrice Ask (M)
            </item>
            <item xml:id="i-9spWbwkNHN6Mo6stuy9gcR" who="i-NiuBLX8hzt3w2Uyev12Wbt" type="signature">
              Krister Hammarbergh (M)
            </item>
            <item xml:id="i-WfmAzxdTdDiyTaLxn5Juxq" who="i-Ey2xJ5PQcAYBGtnz2AK3qu" type="signature">
              Anti Avsan (M)
            </item>
            <item xml:id="i-37McZsqHLsLebSTSiJy7M2" who="i-DGcLR21cjcBjrD374xbmmM" type="signature">
              Ellen Juntti (M)
            </item>
            <item xml:id="i-5VupRiiXYfRW9MHc49x76C" who="i-3HxEFXDaBqsMwwWWabybdY" type="signature">
              Pia Hallström (M)
            </item>
            <item xml:id="i-9mYNtLcscMJ23B7Rreqnr1" who="i-3yGB8i2p5vZhm4Sy536rgC" type="signature">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
