<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-01800">
  <teiHeader>
    <fileDesc>
      <titleStmt>
        <title>Förbättrad expropriationsmöjlighet för nationella och regionala cykelleder</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1800 av Karin Svensson Smith (MP)</title>
          <idno type="rdwebb">H4021800</idno>
          <rs type="number">1800</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4021800/text</ref>
          <ref type="dokument_url_html">http://data.riksdagen.se/dokument/H4021800</ref>
          <ref type="dokumentstatus_url_xml">http://data.riksdagen.se/dokumentstatus/H4021800</ref>
          <ref type="docx">http://data.riksdagen.se/fil/33B3CAD6-AEDA-48A5-8F79-E1BDB56A4B54</ref>
          <ref type="pdf">http://data.riksdagen.se/fil/B6B33A85-461E-4F93-951C-19A63BE86B39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6Lgf39XHFWXitXCLm1J3mE" type="signed"/>
        <correspContext corresp="i-6Lgf39XHFWXitXCLm1J3mE">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-M95dQGXMhgRPMdiuhSqe4F" type="submitted">
          <date when="2016-10-04"/>
          <time when="17:06:14"/>
        </correspAction>
        <correspAction xml:id="i-GPThwHnut3aTk56iaWBB4M" type="reviewed">
          <date when="2016-10-04"/>
          <time when="17:55:24"/>
        </correspAction>
        <correspAction xml:id="i-Ac3Qudan8fGa1oKQNfK6jz" type="referred">
          <date when="2016-10-14"/>
        </correspAction>
        <correspAction xml:id="i-BLDDLHE4mDKSA1BJj3UHYy" type="assigned">
          <date when="2017-07-04"/>
          <time when="16:07:05"/>
        </correspAction>
        <correspContext corresp="i-BLDDLHE4mDKSA1BJj3UHYy">
          <ref type="assignedTo">Trafikutskottet</ref>
        </correspContext>
        <correspAction xml:id="i-BWrWQi5cswob6CEK8zsf2z" type="behandlas_i"/>
        <correspContext corresp="i-BWrWQi5cswob6CEK8zsf2z">
          <ref type="uppgift">2016/17:TU16</ref>
          <ref type="ref_dok_id">H401TU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU16</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HLjg8LKLjnKCziZroGfMb7" type="motHeader">
        <div xml:id="i-P3r7sxZCcJuVTRoWPv1vQp" type="motTitle">
          Motion till riksdagen 2016/17:1800 av Karin Svensson Smith (MP)
          Förbättrad expropriationsmöjlighet för nationella och regionala
          cykelleder
        </div>
      </div>
      <div xml:id="i-PuF1UKYxC96iNMepLK8xwE" type="motBody">
        <div xml:id="i-Mh4hNkCPqdmTyncGnbdzLk" type="motProposal" subtype="förslag">
          <head xml:id="i-9frqsk7XBnyG8hnHhco19Y">
            Förslag till riksdagsbeslut
          </head>
          <list xml:id="i-XJumfFvnnWLcGFmG3D9W4W">
            <item xml:id="i-3rK4hcTgcwM16btoeopMoc" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med ett förslag till lagändring som får
              följden att expropriationsmöjligheten för att anlägga och utveckla
              nationella och regionala cykelleder förbättras och tillkännager
              detta för regeringen.
            </item>
          </list>
        </div>
        <div xml:id="i-BwV1uNfa3X1gh847HZUy27" type="motContent">
          <head xml:id="i-JeLrrb1mWRLy57DpaMgQZ4" type="h1">
            Motivering
          </head>
          <p xml:id="i-34YXVngxe4FbSe45UaMi6T">
            Att många cyklar ger stora samhällsvinster. Den omfattande motorisering
            av samhället som pågått det senaste halvseklet har fört med sig
            många kraftigt negativa konsekvenser. Luftföroreningarna i våra
            städer har ökat, koldioxidutsläppen har bidragit till ett uppvärmt
            klimat, och den stillasittande livsstilen har påverkat vår hälsa
            negativt. Tillsammans gröper detta ur vår gemensamma plånbok.
            För att främja hälsa, goda livsmiljöer och ett hållbart klimat
            måste insatser läggas på att få fler att välja cykeln.
          </p>
          <p xml:id="i-Py26yjF9A5PAcUAXMicXGC">
            Cykelns hälsofördelar ska inte underskattas. Forskning har visat
            att minst 30 minuters lätt ansträngande träning motverkar förtida
            död och ett antal olika sjukdomar, samtidigt som det ökar både
            prestations- och koncentrationsförmågan. Denna nödvändiga vardagliga
            fysiska aktivitet har blivit mindre vanlig i takt med att bilen
            stått för allt större del av trafikvanorna. Att cykla minst en
            kvart enkel väg till och från jobbet anses vara tillräckligt för
            att uppnå detta.
          </p>
          <p xml:id="i-AuTV2d5kJch9L1ZoHSCpo6">
            Det finns med andra ord stora hälsoekonomiska vinster i att få
            fler att välja cykel. I en studie utförd på uppdrag av Trafikverket
            visas att Storstockholm skulle spara 2,5 miljarder kronor årligen
            på att alla som idag bilpendlar på en sträcka som skulle ta maximalt
            30 minuter att cykla bytte färdmedel till just cykel. Samma situation
            råder på andra håll i landet.
          </p>
          <p xml:id="i-7FiapXk5f2zHAvi6GDm567">
            Den enskilt viktigaste åtgärden för att få fler att cykla är
            att tillhandahålla ett väl utbyggt cykelnät med hög kvalitet och
            gena sträckningar. Detta gäller oavsett om resan går genom en
            stad, större tätort eller på öppna fält mellan tätorter.
          </p>
          <p xml:id="i-CDCMZMwmsjiyWAUH5ym3bg">
            Trots cykelns påtagliga fördelar gällande hälsa, samhällsekonomi
            och miljö saknas det idag viktiga juridiska instrument för att
            kommuner, regioner och stat ska kunna garantera en väl utbyggd
            cykelinfrastruktur. Utanför tätorter, där mark normalt sett inte
            är detaljplanelagd, gäller detta inte minst frågan om markåtkomst.
            Det är idag inte möjligt att expropriera mark för ändamålet att
            anlägga fristående cykelvägar, vilket det däremot är för bilvägar.
            Detta gör att utbyggnaden av nationella och regionala cykelleder,
            som ska binda ihop tätorter, kommuner och regioner, samt bilda
            en nationell stomme av cykelinfrastruktur, försvåras. För att
            flytta över fler resor till cykel och för att minska bilismens
            negativa påverkan på klimat, levnadsmiljöer och folkhälsa måste
            vi se till att nödvändiga instrument görs tillgängliga.
          </p>
          <p xml:id="i-FCubXasRsDPbEwmzqTsLZY">
            Idag finns det ett stort intresse hos regioner m.m. att bygga
            ut cykelnätet mellan tätorter för att främja såväl arbetspendling
            som cykelturism och rekreation. Att regioner/Trafikverket tar
            ansvar för cykelinfrastrukturen mellan kommuner är mycket positivt
            då cykelinfrastrukturen liksom bilvägarna behöver omfattas av
            en helhetssyn. För att fler ska cykelpendla mellan kommuner/tätorter
            krävs infrastruktur som är gen, välskött samt av hög kvalitet
            från a till b, även när cykelvägen passerar en kommungräns. Detta
            är Trafikverket/regioner bättre lämpade att ansvara för än kommuner.
          </p>
          <p xml:id="i-FohSby8TZjj1n8EqkZkDHY">
            Det har däremot visat sig att ambitioner om gena sträckningar
            mellan tätorter ofta försvåras på grund av svårigheten med marktillgång.
            När Trafikverket anlade den nationella cykelleden Kattegattleden
            har sträckningen tvingats bli hela 9,5 km längre enbart på grund
            av att markägare motsatt sig anläggning på fastighet. Vid andra
            tillfällen har detta också skapat hinder, och det är inte orimligt
            att tänka att flera projekt inte ens blivit av på grund av att
            mark inte kan säkras.
          </p>
          <p xml:id="i-CKfn7FKEGum4fvKXck9Xyn">
            Det kan också nämnas att syftet med det nämnda exemplet Kattegattleden
            är att det ska vara en cykelturistled, vilket enligt somliga innebär
            att eventuella omvägar inte är av större betydelse så länge det
            går genom fin natur eller på andra sätt intressanta områden. Samtidigt
            finns det en stor efterfråga på att arbetspendla även längre avstånd,
            vilket vi i allra högsta grad bör bejaka då en stor del av arbetsresor
            med bil ligger inom intervallet 5–25 km. Men för att lederna ska
            passa arbetspendlare krävs att de inte går i onödiga omvägar,
            utan har en så gen sträckning som möjligt.
          </p>
          <p xml:id="i-L7x8JFrcfpLxH5GKH9UMWw">
            Att expropriationsrätten för anläggning av cykelvägar fristående
            från bilvägar samt bilvägar skiljer sig åt beror på framförallt
            två juridiska punkter. Det första är att cykelbanor utan direkt
            koppling till bilväg inte betecknas som väg enligt väglagens definition,
            och därmed inte omfattas av samma expropriationsmöjlighet som
            ”vägar”. Det andra är att anläggningslagen – där expropriationsrätten
            regleras – endast omfattar väglagens definition av väg (i vilken
            cykelvägar alltså inte innefattas).
          </p>
          <p xml:id="i-SYmiev5MqYFM5KgugZG4Pi">
            Frågan om markåtkomst för bland annat cykelvägar har diskuterats
            under lång tid. Redan på 1970-talet fanns diskussioner om att
            införa det, och i slutbetänkandet från utredningen om enskilda
            vägar föreslogs att det borde införas en expropriationsrätt för
            ändamålet. 2002 publicerade Lantmäteriet en rapport med en översyn
            av anläggningslagen. I den konstaterades att allmänintresset för
            att garantera markåtkomst för anläggning av bland annat cykelvägar
            var så pass stort att det motiverade det intrång en expropriationsrätt
            skulle innebära för enskilda intressen. Det som föreslogs var
            att anläggningslagen skulle kompletteras till förmån för kommuner
            att ”bygga och underhålla gång- och cykelvägar, skoter- och vandringsleder,
            motionsspår m.m.”. Förslaget tillstyrktes också i Cyklingsutredningens
            slutbetänkande 2012,
            <ref xml:id="i-BWKSkAoJu5UygaaGRdnXPL" target="i-73QsWUgEBjvpUkghkztoeF">
              [1]
            </ref>
            samt även i slutbetänkandet Fossilfrihet på väg 2014.
            <ref xml:id="i-6hqiqz1wMojcySQiDTskbc" target="i-2gCkP23EAQEVVZ4bpUHtQF">
              [2]
            </ref>
          </p>
          <p xml:id="i-EB6hqsfRgf99cuWD9GvwWc">
            Trots att det länge har funnits en bred enighet om behovet av
            ökad möjlighet till expropriation ändrade Lantmäteriet ståndpunkt
            när det 2014 gjorde en revidering av den tidigare översynen av
            anläggningslagen från 2002. I den fastslogs att Lantmäteriet inte
            ansåg att det fanns skäl att gå vidare med lagändringen. Detta
            baserades på att rättsfall från 2005 de ansåg innebar att marktillgång
            kunde säkras.
            <ref xml:id="i-8Z7VqJyiYvkVwTMxf1SRq8" target="i-NsQnbAaG2kDnnGUJYDpLWi">
              [3]
            </ref>
            När regeringen 2014 gick vidare med en proposition baserad på
            Lantmäteriets rapport från 2002 och revideringen från 2014 ingick
            heller inte förslaget.
            <ref xml:id="i-AqowKTnpYPob4fbYDAMP8R" target="i-GXswqnGCyv2nwQQPNEuLJf">
              [4]
            </ref>
          </p>
          <p xml:id="i-W2EA1mzkaZ8MshWVotqvdK">
            Det finns emellertid starka skäl att ifrågasätta Lantmäteriets
            bedömning. För det första: Trafikverket och regioner har än idag
            svårt att säkra markåtkomst. Rättsfallet från 2005 har därför
            inte inneburit att frågan har lösts. Kattegattleden – som dragits
            i flera omvägar på grund av att marktillgång inte lösts – färdigställdes
            exempelvis 2015.
          </p>
          <p xml:id="i-MwRx1mthjrKNBk3KL5zdU6">
            För det andra berörs rättsfallet av alldeles för specifika omständigheter
            för att vara prejudicerande i denna fråga, vilket också visat
            sig genom att det inte blivit någon skillnad. I rättsfallet beviljades
            markåtkomst på en kort icke-detaljplanelagd sträcka trots markägarens
            intervenering. Dock baserades fastighetsdomstolens beslut mer
            på länsstyrelsens yttrande om att cykelvägen var till gagn för
            strandskyddet och vattenkvalitén i ett angränsande vattendrag
            än att det var till gagn för cyklismen.
            <ref xml:id="i-HdN9iQncVeaQdapX6MbKPs" target="i-H8QSHdAExLBweu5W5Yrdfy">
              [5]
            </ref>
            Bedömningen att det rättsfallet skulle göra en lagändring omotiverad
            kan därmed strykas.
          </p>
          <head xml:id="i-6E5pNzDRs57amieV1BkqmL" type="h2">
            Mitt förslag
          </head>
          <p xml:id="i-WrbigopsgzPqSyyT6CRHnV">
            Det finns framförallt två olika legala alternativ för att säkra
            marktillgången för anläggning och utveckling av nationella och
            regionala cykelleder.
          </p>
          <list xml:id="i-6viVp1PSgviJ8WUgACRb53" style="ol">
            <item xml:id="i-MGZcUzwQW9Qi7NXYu6ojsb">
              Ändring av väglagen:
            </item>
          </list>
          <p xml:id="i-41R3W2FYpvvKc3aZUXsu7U">
            Som tidigare påtalats betraktas cykelvägar som är frikopplade
            från bilvägar inte som väg enligt väglagens definition. Att expropriationsmöjlighet
            saknas för frikopplade cykelvägar beror på att den regleras av
            anläggningslagen, som endast utgår från väglagens definition av
            väg. En möjlig åtgärd för att säkra marktillgången för nationella
            cykelleder är därför att ändra/komplettera väglagen med att nationella
            och regionala cykelleder även ska betraktas som väg, alternativt
            att en ny kategori skapas för nationella och regionala cykelleder
            som omfattas av samma expropriationsmöjligheter.
          </p>
          <p xml:id="i-Q6WejUqz54R2hHqAYXssct">
            Det bör betonas att denna åtgärd kräver en noggrann utredning
            för en ändamålsenlig utformning av väglagen. Syftet är inte att
            alla fristående vägar/banor/stigar där man kan framföra en cykel
            ska betraktas som väg och ges expropriationsmöjlighet utan att
            nationella och regionala cykelleder – som ska vara definierade
            av Trafikverket – ska det.
          </p>
          <list xml:id="i-G57T4eoP8UpAUJfJtvYbYt" style="ol">
            <item xml:id="i-NrEnzV58aRzKRrX96NqURD">
              Ändring av anläggningslagen
            </item>
          </list>
          <p xml:id="i-5R9FrtpYQ5A5neEq7soSjy">
            I Lantmäteriets förslag från 2002 om att utöka expropriationsrätten
            för bland annat cykelbanor föreslogs en komplettering av anläggningslagen
            med innebörden att kommuner skulle ges möjlighet att expropriera
            för ändamålet såtillvida inget annat tillvägagångssätt var möjligt.
            En liknande lösning vore ett alternativ att genomföra idag, med
            skillnaden att kompletteringen i anläggningslagen enbart skulle
            omfatta nationella och regionala cykelleder, definierade av Trafikverket.
          </p>
          <p xml:id="i-ESxrSzpcUH114qsmfMjzar">
            Det tillkännagivande riksdagen bör ställa sig bakom bör inte
            ta ställning till vilket av dessa alternativ som är mest lämpligt,
            utan avgränsas till att det är riksdagens mening att regeringen
            återkommer med ett lagändringsförslag som får följden att expropriationsmöjligheten
            att anlägga och utveckla nationella och regionala cykelleder förbättras.
          </p>
        </div>
        <div xml:id="i-39ZKAfVM5NJBtJfBJKPGbv" type="motSignatures">
          <list xml:id="i-J9ocgCXN9PpCYPnZG6qs1S">
            <item xml:id="i-W8Gb4QJHtURVnvieJCWgjA">
              Karin Svensson Smith (MP)
            </item>
          </list>
        </div>
        <div xml:id="i-4EnspCyC6unTRA3wa43hC8" type="motNotes">
          <noteGrp xml:id="i-RHvHbRvAYVJ9QV6zucssFm">
            <note xml:id="i-73QsWUgEBjvpUkghkztoeF">
              [1] SOU 2012:70.
            </note>
            <note xml:id="i-2gCkP23EAQEVVZ4bpUHtQF">
              [2] SOU 2013:84.
            </note>
            <note xml:id="i-NsQnbAaG2kDnnGUJYDpLWi">
              [3] PM Ändringar i anläggningslagen m.m, Lantmäteriet 2014.
            </note>
            <note xml:id="i-GXswqnGCyv2nwQQPNEuLJf">
              [4] Proposition 2014/15:71.
            </note>
            <note xml:id="i-H8QSHdAExLBweu5W5Yrdfy">
              [5] Svea hovrätt, 2005-11-08, Ö 5298-05, LM ref 05:12, Husby
              – Borg.
            </note>
          </noteGrp>
        </div>
      </div>
    </body>
  </text>
</TEI>
