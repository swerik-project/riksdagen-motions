<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0385/mot_200102_MJ_0385-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ385 pnr: c380
          </p>
          <p>
            Motion till riksdagen 2001/02:MJ385
          </p>
          <p>
            av Åke Sandström och Birgitta Sellén (c)
          </p>
          <p>
            Jordbruk i norra Sverige
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om betydelsen av och situationen för jordbruket i norra
            Sverige.
          </p>
          <p>
            Motivering
          </p>
          <p>
            Ett av politikens syften är att skapa förutsättningar för uthållig
            ekonomisk tillväxt, rättvisa och valfrihet så att likvärdiga levnadsvillkor
            skapas för medborgarna i hela landet. Därför är det av nationellt
            intresse att varje arbetsmarknadsregion fungerar väl, stora som
            små, i såväl norr som söder. Utmaningarna i flertalet gles- och
            landsbygdsregioner är dock stora. Den snabba teknikutvecklingen
            och en alltmer globaliserad marknad gör att näringslivets krav
            på snabb anpassning och förmåga till förändring ökar. En situation
            med samtidigt växande arbetslöshet och arbetskraftsbrist har blivit
            allt vanligare i hela Västeuropa. Därmed ökar också kraven på
            yrkesmässig och kompetensmässig rörlighet. Det är problem med
            att få utbud och efterfrågan på lokal = arbetskraft att stämma.
            I de = flesta arbetsmarknadsregioner finns problem, men de är
            mest kännbara i de befolkningsmässigt minsta och glest belägna
            regionerna. Problemen ökar också i takt med att många av dessa
            regioner stadigt minskar i befolkning. Utanför storstadsregionerna
            fortsätter befolkningen att minska. Detta får också till följd
            att den = tillgängliga servicen för gles- och landsbygdsbefolkningen
            fortsätter att försämras. Detta gäller både den kommersiella och
            den offentliga servicen.
          </p>
          <p>
            [PA Lä
          </p>
          <p>
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0385/mot_200102_MJ_0385-0002.pdf"/>
          <p>
            2001/02:MJ385
          </p>
          <p>
            Jord- och skogsbrukets roll
          </p>
          <p>
            För att motverka den negativa trenden för gles- och landsbygdsbefolkningen
            krävs det att det finns några basnäringar som kan svara för grunden
            i sysselsättningen och i det sammanhanget har jord- och skogsbruket
            fortfarande en central roll. Dessa näringar är centrala för gles-
            och landsbygdsbefolkningen men även för Sverige som helhet.
          </p>
          <p>
            Dessa näringar är idag betydelsefulla på många områden och några
            av
          </p>
          <p>
            dessa är:
          </p>
          <p>
            Bevarare av det öppna odlingslandskapet. En viktig del av näringslivet
            i norra Sverige är den verksamhet som bygger på turismens olika
            delar, och den kan på sikt skapa många arbetstillfällen. Attrak-
            tionsvärdet i norra Sverige hotas dock av att landskapet växer
            igen och förbuskas. Ett förbuskat landskap skapar inte bättre
            förutsättningar för turism och upplevelseverksamhet. Genom ett
            aktivt jordbruk skapas förutsättningar för att hålla landskapet
            öppet. Detta förutsätter dock att det finns en lönsam näringsverksamhet
            som grund. Landskapet kommer aldrig långsiktigt att kunna hållas
            öppet med ”konstgjord andning” eller med ”parkarbetare”.
          </p>
          <p>
            Livsmedelsproducent. Idag debatteras vår livsmedelsproduktion
            mer än någonsin. Konsumenterna efterfrågar livsmedel som är säkra
            och rena och producerade med god djuromsorg nära konsumenterna.
            Kännetecknande för livsmedelsproduktionen i norra Sverige är att
            den torde vara ”världens renaste”. Insatser av bekämpningsmedel
            och liknande är mindre än på andra håll i världen. Förutsättningarna
            för att exportera nischprodukter med mycket högt förädlingsvärde
            från norra Sverige är mycket goda och skulle kunna generera många
            arbetstillfällen. Befolkningen i norra Sverige behöver också ha
            tillgång till livsmedel som produceras i närområdet. Detta skapar
            arbetstillfällen och minskar miljöbelastningen.
          </p>
          <p>
            Sysselsättningsskapare. Inom jordbrukets stödområden 1—4 utgör
            jord- och skogsbruket grunden för ca 120 000 arbetstillfällen.
            Av dessa finns nästan 37 000 i det inre stödområdet. Det är inte
            bara i det direkta jord- och skogsbruket som det skapas arbetstillfällen.
            Det som glöms bort är att en mängd företag inom livsmedelssektorn
            samt massa- och sågindustrin bygger på råvaror från jord- och
            skogsbruket. Dessa företag skulle inte finnas till om det inte
            fanns ett aktivt jord- och skogsbruk. Utan råvara skulle dessa
            företag försvinna.
          </p>
          <p>
            Kretsloppssamhället. Jordbruket spelar också en central roll
            i arbetet med att skapa ett kretsloppssamhälle. Utan ett jordbruk
            i norra Sverige kommer förutsättningarna för att skapa det samhället
            att vara mycket svårare.
          </p>
          <p>
            Skogsbruk. I norra Sverige är jord- och skogsbruk beroende av
            varandra. På många håll är de olika enheterna för små för att
            kunna upprätthålla lönsam verksamhet, medan dessa näringar i kombination
            med
          </p>
          <pb facs="riksdagen-motions-pdf/data/200102/mot_200102_MJ_0385/mot_200102_MJ_0385-0003.pdf"/>
          <p>
            varandra kan skapa lönsamma företag. Om lönsamheten inom jordbruket
            inte kan upprätthållas får det konsekvenser för skogsbruket. Skogsbruket
            genererar inte bara arbetstillfällen utan står för en mycket stor
            del av Sveriges exportinkomster.
          </p>
          <p>
            Sammantaget kan jord- och skogsbruket i norra Sverige vara en
            motor i utvecklingen av näringslivet och skapa bättre förutsättningar
            för att leva och bo. För det krävs dock att samhällets politik
            strävar mot samma mål och att dessa näringar inte utsätts för
            en negativ särbehandling. Idag behövs det inga betydande insatser
            men däremot ett regelverk som skapar förutsättningar för utveckling
            och som också gör det möjligt att ta del av de samhällsinsatser
            och medel som redan finns idag. För att jord- och skogsbruket
            skall kunna vara en ännu starkare motor i näringslivet på landsbygden
            i norra Sverige krävs det bl.a.:
          </p>
          <p>
            e utjämning av transportkostnader + att jordbruket i det fjällnära
            området stimuleras e att nationellt anslagna medel till jordbruket
            används fullt ut e att ersättningarna inom miljöersättningen Öppet
            odlingslandskap höjs.
          </p>
          <p>
            Stockholm den 28 september 2001 Åke Sandström (c) Birgitta Sellén
            (c)
          </p>
          <p>
            2001/02:MJ385
          </p>
        </div>
      </div>
    </body>
  </text>
</TEI>
