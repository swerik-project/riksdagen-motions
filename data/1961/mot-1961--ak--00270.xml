<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00270">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__270/mot_1961__ak__270-001.pdf"/>
      <fw xml:id="i-7u5y1beUyewCzeHDaTmFb6">
        Motioner i Andra kammaren, nr 270 år 1961 9
      </fw>
      <div xml:id="i-GVSGzJBsiyNTXbZSpPyJ9Y" type="motHeader">
        <div xml:id="i-Q6oGfYDQcZujN73uSQvGEA" type="motTitle"/>
        <div xml:id="i-26KdG51zEB42cBvNZXauhf" type="motSubmissionInfo"/>
      </div>
      <div xml:id="i-9Y4T837tU4U8J7ETRYyMQf" type="motBody">
        <div xml:id="i-hXUXHmgTkEQWDWjKjQBoA">
          <p xml:id="i-HEV1nd2xYPgP3nMDozmps6">
            Nr 270
          </p>
          <p xml:id="i-MKi3A9KyySZtSs9QJ8Kcg1">
            Av herrar Börjesson i Falköping och Elmwall, angående behand-
            lingen av större frågor om utbyggnad av vattenkraft.
          </p>
          <p xml:id="i-S5XTkHZ93PqnhBjq8sxkJM">
            Ett ständigt återkommande tema i debatten under senare år i tidningar,
            radio och television är de intressemotsättningar som gör sig gällande
            i fråga om vattenkraftens exploatering. De åsikter eller önskemål
            som representeras av å ena sidan de mäktiga kraftverksintressenterna
            och å andra sidan den snabbt växande opinionen av naturskyddsintressenter
            bryter sig i påfallande hög grad mot varandra, och härtill kommer
            de ibland otillräckligt beaktade bygdeintressena, som representeras
            av befolkningen i exploateringsområde- na och som givetvis icke
            bör få eftersättas, utan måste tillmätas största be- tydelse i
            övervägandena om den fortsatta utbyggnaden av vår vattenkraft.
            En betydelsefull tvistepunkt i diskussionerna har varit frågan
            om pla- nering av utbyggnaden av den resterande vattenkraften.
            Från naturskydds- håll har man bl. a. efterlyst en långsiktsplan,
            som tar rimlig hänsyn till na- turvårdsintressena samt lämnar
            vissa bl. a. från turistsynpunkt oersättliga vattendrag och sjöar
            helt utanför exploateringen. En förteckning över objekt, som anses
            böra fridlysas, bar upprättats av professor Gunnar Beskow. Den
            nuvarande ordningen för utbyggnadsärendenas rättsliga handlägg-
            ning vid närmare ett 20-tal vattendomstolsenheter medger icke
            planmässig- het och enhetlig prövning i fråga om utbyggandet i
            stort. Önskemålen om en generalplan för den fortsatta utbyggnaden
            har icke heller blivit tillgodo- sedda. Den s. k. norrländska
            vattenkraftsutredningen fann för tre år sedan att vissa skäl kunde
            anses tala emot en generalplanering och ansåg sig ej heller kunna
            förorda en lagstiftning till skydd för vissa objekt, eftersom
            en sådan enligt utredningen skulle kunna medföra att andra objekt
            bleve för- bisedda från naturskyddssynpunkt. Däremot fann utredningen,
            att den nu- varande tillståndsgivningen vid vattendomstolarna
            måste anses behäftad med vissa brister, och föreslog därför, att
            samtliga frågor rörande större vattenregleringar och större kraftverk
            skulle handläggas av en central myn- dighet för hela landet. Härigenom
            skulle man — ansåg utredningen — kun- na vinna större enhetlighet
            samt få en allsidig och sakkunnig bedömning av frågorna från olika
            aspekter. I den centrala myndigheten borde nämligen ingå förutom
            juridisk och teknisk expertis även företrädare för naturvården
            och andra icke-ekonomiska intressen. — Utredningens förslag har
            ej föran- lett någon Kungl. Maj:ts åtgärd. Ordföranden i vattenöverdomstolen,
            lagman Nils Viklund, har nyligen ut-
          </p>
          <pb facs="riksdagen-motions-pdf/data/1961/mot_1961__ak__270/mot_1961__ak__270-002.pdf"/>
          <fw xml:id="i-7y2KTM1p9NVvNcrV9LrTGd">
            10 Motioner i Andra kammaren, nr 270 år 1961
          </fw>
          <p xml:id="i-WNSGVdEY4yC23avxheZ7bo">
            talat, att det måste ligga i både vattenbyggarnas och naturskyddaraas
            in- tresse att dessa problem snarast blir lösta på ett auktoritativt
            och sakkun- nigt sätt genom upprättande av en långsiktig generalplan
            för vår fortsatta kraftförsörjning, samt att härför erfordras
            ett centralt, sakkunnigt och opartiskt organ som rådgivande eller
            beslutande myndighet. Uttalandet ger uttryck för åsikter som nu
            blivit allt mer utbredda. Det synes därför angeläget att Kungl.
            Maj:t snarast upptager det av norrländska vattenkraftsutredningen
            framförda förslaget om en central sakkunnig in- stans för behandling
            av de större vattenkraftsfrågorna inom ramen för en generalplanering
            för den fortsatta utbyggnaden med beaktande ej endast av önskemålet
            om en ekonomisk energiförsörjning, utan också av natur- skyddsintressena
            och med hänsyn på längre sikt till befolkningen och kom- munerna
            i de områden där exploatering kan komma i fråga. Då utbyggnads-
            processen är långt framskriden, är det nödvändigt att åtgärderna
            kommer till stånd i en snar framtid. Med stöd av det ovan anförda
            får vi hemställa, att riksdagen måtte i skrivelse till Kungl.
            Maj:t anhålla att förslag snarast framlägges om en central sakkunnigin-
            stans för enhetlig och allsidig behandling av större frågor om
            utbyggnad av vattenkraft samt för planering av den fortsatta utbyggnaden
            med beaktande även av naturskydds- intressen och med hänsyn på
            längre sikt till befolkningen och kommunerna i utbyggnadsområdena.
          </p>
          <p xml:id="i-BD3Evqoftc7WPsV5dXJdkD" type="date">
            Stockholm den 25 januari 1961
          </p>
          <div xml:id="i-9tmUJEDk3ijTqoeVSwAVc5" type="signatureBlock">
            <p who="unknown" type="signature">
              B. Börjesson Emil Elmwall i Falköping
            </p>
          </div>
        </div>
      </div>
    </body>
  </text>
</TEI>
