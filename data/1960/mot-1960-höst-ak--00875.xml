<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960-höst-ak--00875">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-001.pdf"/>
      <fw xml:id="i-Es34HJRY6QR5L8vaUnPU73">
        Nr 875—9876 Motioner i Andra kammaren, nr 875 år 1960 1
      </fw>
      <div xml:id="i-JhqVUiZkF4sXM9oMVcjyKa" type="motHeader">
        <div xml:id="i-Q7pH9X87qApc6MJ7TQQRBF" type="motTitle"/>
        <div xml:id="i-LmzAvUtpR8DbAA8Z1AdMyq" type="motSubmissionInfo"/>
      </div>
      <div xml:id="i-Ns55D63pEeTpjbqKwVyrsh" type="motBody">
        <div xml:id="i-64hNu7quBnGn6q1vvQRhey">
          <p xml:id="i-WZKaJghFMBBDp5AsYT6EWa">
            Nr 875
          </p>
          <p xml:id="i-V1wPBvwQgiZwdQ1dbTySLL">
            Av herr Magnusson i Borås m. fl., i anledning av Kungl. Maj:ts
            proposition nr 184, angående omorganisation av örlogs- varven.
          </p>
          <p xml:id="i-JZxG9Xk2GML7RMK9am6AP6">
            Marinens örlogsvarv i Karlskrona har under 1950-talet varit föremål
            för flera utredningar. Örlogsvarvets nuvarande organisation härleder
            sig från ett beslut av 1944 års riksdag. Sedan vissa brister kommit
            till synes till- kallades år 1953 särskilda sakkunniga att utreda
            örlogsvarvens organisa- tion och därmed sammanhängande frågor.
            Utredningen — 1953 års örlogs- varvsutredning — avgav 1957 ett
            betänkande. De sakkunnigas majoritet framlade ett fullständigt
            förslag i fråga om organisation och därmed sam- manhängande uppgifter.
            Enligt detta borde örlogsvarvens huvuduppgift i fred även i framtiden
            vara underhåll samt ombyggnader och moderni- seringar av marinens
            fartyg. Nybyggnader samt icke marina arbeten borde förekomma endast
            i den utsträckning så erfordrades för att hålla jämn sysselsättning
            eller där andra särskilda skäl, t. ex. byggande av prototyper
            eller liknande objekt, motiverade det. Detsamma borde gälla annan
            nytill- verkning än nybyggnad av fartyg. Arbeten för andra än
            marinen borde före- komma endast om de erfordrades för att hålla
            jämn sysselsättning eller om andra särskilda skäl förelåg. Ökning
            av utrustning eller personal för detta ändamål skulle inte få
            förekomma. Två av utredningens ledamöter avgav en gemensam reservation
            med ett förslag som i väsentliga delar inte var fullständigt utformat
            utan mera hade karaktären av en skiss. Det syftade till att ge
            örlogsvarvens marinverk- städer en självständig ställning som
            bolag eller statligt affärsverk. Enligt reservanternas mening
            borde Karlskrona örlogsvarv genom investeringar på minst 75 milj.
            kronor inriktas på en ökad kapacitet för nybyggnad och civil produktion.
            Frågan ansågs emellertid icke mogen för definitivt avgörande.
            En ytter- ligare utredning — Karlskronavarvsutredningen — tillkallades
            år 1958 med uppgift att utreda förutsättningarna för civil varvsdrift
            i Karlskrona. I sitt 1959 avgivna betänkande hävdade de sakkunniga,
            att det inte förelåg tillräckliga förutsättningar att med framgång
            bedriva civil varvsdrift i Karlskrona i sådan omfattning att örlogsvarvets
            organisation behövde an- passas därefter. De beräknade, att det
            krävdes en kapitalinsats av 60 milj. kronor för att tekniskt utrusta
            varvet för större civil produktion och att de stora investeringar
            det här rörde sig om inte upphörde med engångs- upprustningen
            utan måste fortgå kontinuerligt. Slutsatsen beträffande för-
          </p>
          <p xml:id="i-Q57ovVpsna53FdwCcc9fLp">
            Bihang till riksdagens protokoll 1960. 4 saml. Nr 875—876
          </p>
          <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-002.pdf"/>
          <fw xml:id="i-PSvYESGVu3Fuu9eFxSGYor">
            2 Motioner i Andra kammaren, nr 875 år 1960
          </fw>
          <p xml:id="i-5JcV1ovuMVvh5Qmj9GJ2kP">
            utsättningarna för civil varvsdrift borde dock inte undanskymma
            behovet och önskvärdheten av att materiellt och personellt utrusta
            varvet så att det kunde arbeta så effektivt och billigt som möjligt.
            De sakkunniga beräknade, att investeringsbehoven för ett ”marint
            varv” med de av 1953 års örlogs- varvsutrednings majoritet angivna
            arbetsuppgifterna uppgick till 20 milj. kronor. I nu förevarande
            proposition nr 184 angående omorganisation av örlogs- varven anför
            departementschefen, att de förhållanden från vilka örlogs- varvsutredningen
            utgick vid sina överväganden rörande lämplig organisa- tionsform
            för örlogsvarven numera ändrats i viktiga hänseenden. De år 1958
            beslutade riktlinjerna för försvarets utformning innebär på längre
            sikt en minskning av flottans omfattning, vilket redan har medfört
            minskade arbetstillfällen för örlogsvarven. Med hänsyn härtill
            och med beaktande av det allmänna arbetsmarknadsläget i östra
            Blekinge vore det enligt de- partementschefens mening nödvändigt
            att undersöka möjligheterna att få till stånd en sådan produktionsinriktning
            vid marinverkstäderna i Karls- krona att den befarade minskningen
            i sysselsättningen bleve den ofrån- komligt minsta. En sådan undersökning
            hade — anför departementschefen — ägt rum, och resultatet återfinns
            i en departementspromemoria, som remitterats till myndigheter
            och enskilda organisationer och därefter lagts till grund för
            propositionen i ämnet. Enligt departementschefens uppfattning
            finge frågan om den framtida produktionsinriktningen vid örlogsvarvet
            i Karlskrona inte bedömas ute- slutande som ett militärt problem.
            Statens företagaransvar gentemot de anställda och berörda kommuner
            krävde enligt hans mening, att vid det slutliga ställningstagandet
            till frågan om marinverkstädernas produktions- inriktning, kapacitet
            och investeringsbehov särskild hänsyn togs till arbets- marknadsläget
            och de näringspolitiska förhållandena. Genom investeringar i verkstäderna
            borde det i större utsträckning än hittills kunna bli fördel-
            aktigt att i konkurrens med civila varv utföra arbeten för marinen
            i Karls- krona och även bli lättare att inom ramen för örlogsvarvets
            huvuduppgifter utjämna sysselsättningen genom arbetsobjekt i konkurrens
            med den en- skilda industrien. Departementschefen anför vidare,
            att det borde före- ligga goda förutsättningar att vid marinverkstäderna
            — förutom den givna och dominerande marina produktionen, som inte
            enbart borde bestå av underhålls- och reparationsarbeten utan
            även av om- och nybyggnads- arbeten — driva en industri med inriktning
            mot allmän mekanisk verkstads- produktion. För att realisera denna
            omläggning av produktionen och för att öka verkstädernas konkurrenskraft
            på den enskilda marknaden fordra- des emellertid investeringar
            i byggnader och anläggningar med 27 milj. kronor enligt ett samtidigt
            framlagt program. Marinverkstäderna borde dessutom organiseras
            som ett statligt aktiebolag.
          </p>
          <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-003.pdf"/>
          <fw xml:id="i-X7RgJV1wHndDAwDvRPp7k6">
            Motioner i Andra kammaren, nr 875 år 1960 3
          </fw>
          <p xml:id="i-NiLJ2ZLQbkcLFi25CPjgBF">
            Att döma av propositionen är det alltså främst arbetsmarknadsskäl
            som varit avgörande för departementschefens beslut att lägga fram
            ett förslag angående Karlskronavarvet som helt avviker från de
            förslag som både örlogsvarvsutredningen och Karlskronavarvsutredningen
            tidigare förordat. I propositionen redovisas emellertid inget
            aktuellt underlag för ett be- dömande av sysselsättningsmöjligheterna
            vare sig i Karlskrona eller i Blekinge över huvud taget, icke
            heller någon utredning som påvisar behovet av en utbyggnad av
            Karlskronavarvet av sysselsättningspolitiska skäl. I Sveriges
            industriförbunds remissyttrande över den tidigare nämnda departementspromemorian
            hävdas, att sysselsättningsökningen i karls- kronaregionen under
            senare delen av 1950-talet varit dubbelt så stor som för landet
            i dess helhet trots en väsentlig minskning av sysselsättningen
            vid marinverkstäderna. Behovet av arbetskraft under de närmaste
            åren anges vidare öka i såväl Karlskrona som andra delar av Blekinge.
            Av uppgifter som nyligen lämnats av olika företag i Blekinge framgår,
            att det på olika håll föreligger bestämda planer på att utvidga
            pågående verksamhet. Vid L M Ericssons anläggningar i Karlskrona
            är för närvaran- de 1 500 arbetare och tjänstemän sysselsatta.
            I slutet av 1961 väntas siffran vara uppe i 1 950. Om lokaler
            kan anskaffas, beräknas arbetskraftsbehovet därefter preliminärt
            öka med ca 100 anställda om året under förutsättning av fortsatt
            gynnsam försäljningsutveckling under de närmaste åren. Sven- ska
            Stålpressnings AB i Olofström, som förutom i Olofström har tillverk-
            ningsställen även i Mörrum och Lister-Mjälby, har upplyst att
            bolaget för- sökt rekrytera arbetskraft i Blekinge men ej lyckats
            i erforderlig omfatt- ning. Utvecklingen av bolagets rörelse har
            medfört, att behov föreligger av ytterligare ett par hundra arbetare
            under de allra närmaste åren. Bolaget bedömer situationen på arbetsmarknaden
            så, att det tidigare förefintliga överskottet på arbetskraft i
            Blekinge numera förbytts i ett underskott. Även inom andra industriföretag
            i landskapet synes ett ökat behov av arbetskraft föreligga och
            komma att växa under den närmaste tiden. Halda AB, som bedriver
            industriell verksamhet i Svängsta, Sölvesborg och Bräkne-Hoby,
            planerar att under 1961 öka antalet anställda med 115, var- efter
            ökningen i fortsättningen beräknas till ca 150 om året. Den massa-
            fabrik som håller på att uppföras av Mörrums Bruks AB i Mörrum
            beräknas vara färdig 1962 eller 1963 och får ett arbetskraftsbehov
            av ca 300 an- ställda. Nymölla AB i Sölvesborg väntas sätta i
            gång driften vid sin nya fabrik om två år, då arbetskraftsbehovet
            kommer att överstiga 200 an- ställda. För de två sistnämnda fabrikerna
            bör man kunna räkna med att det för varje arbetare i fabriken
            krävs 7 till 10 arbetare, som är sysselsatta med arbete i skogen
            och därmed sammanhängande arbetsuppgifter. I övrigt föreligger
            uppgifter om planerad utvidgning av verksamheten vid Vibro- verken
            AB i Karlskrona, Sjögrens Skyddsvante i Olofström, Kooperativa
          </p>
          <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-004.pdf"/>
          <fw xml:id="i-Vo896fCF2ATMrCx4pSmyop">
            4 Motioner i Andra kammaren, nr 8735 år 1960
          </fw>
          <p xml:id="i-255zQ75FFjyCgLKh6YYfv9">
            Förbundets margarinfabrik AB, som skall överflytta sin verksamhet
            från Norrköping till Karlshamn, samt vid AB CTC i Ronneby. De
            nu redovisade siffrorna har givetvis lämnats med reservation för
            så- dana ändringar i planeringen som här, liksom i all annan ekonomisk
            verk- samhet, kan betingas av utvecklingen. Men siffrorna visar
            likväl att det finns grundad anledning räkna med att ökningen
            av efterfrågan på industri- arbetare i Blekinge skall fortsätta.
            Omläggningen av produktionen vid ma- rinverkstäderna i Karlskrona
            kan alltså inte motiveras med att sysselsätt- ningsmöjligheterna
            i Blekinge är mer begränsade än i andra delar av landet. Enligt
            vår mening måste även från sysselsättningssynpunkt den av ör-
            logsvarvsutredningen för blott några år sedan föreslagna anpassningen
            av verksamheten vid marinverkstäderna till en nivå motsvarande
            marinens be- hov betraktas som det mest realistiska och på lång
            sikt enda försvarbara alternativet. Enligt detta skulle antalet
            anställda under de närmaste åren behöva minskas från nuvarande
            1 950 personer till omkring 1 450. På längre sikt skulle antalet
            nedgå till 1000 personer eller något därunder. Att en sådan minskning
            av antalet anställda är praktiskt möjlig framgår även av Svenska
            metallindustriarbetareförbundets yttrande över departements- promemorian,
            i vilket följande uppgifter lämnas:
          </p>
          <p xml:id="i-VeVdhxinNQMFRJxstoso2N">
            De arbetare och tjänstemän, vilka beräknas uppnå pensionsåldern,
            60 år, under de närmaste 7 å 8 åren, kan beräknas till ca 350
            man. Om därtill läg- ges 150 man, som redan är överflyttade till
            hylstillverkning och annan mili- tärteknisk verksamhet, skulle
            arbetsstyrkan år 1967 vara nere i ca 1500 man. Vid Karlskronaverket
            liksom vid andra arbetsplatser kommer en del löntagare att av
            olika skäl söka sig till annan verksamhet. Om bruttoav- gången
            årligen skulle uppgå till 10 2 av arbetsstyrkan, skulle fram till
            1967 omkring 1 000 personer lämna sin anställning vid varvet.
            De arbets- platser, som därigenom blir tomma, måste emellertid
            i viss utsträckning äterbesättas för att hela arbetsstyrkan —
            även under reduktionen — skall ha den sammansättning med hänsyn
            till yrke, ålder o. s. v., som är nödvändig för att driften skall
            kunna upprätthållas. Om sålunda hälften av de nämnda 1 000 platserna
            skulle återbesättas, skulle likväl den totala arbetsstyrkan under
            perioden minska med ytterligare ca 500 man. Den sammanlagda minskningen
            (350 + 150 + 500 man) skulle således kunna resultera i att varvet
            utan drastiska, yttre åtgärder skulle kunna successivt minska
            ar- betsstyrkan från nuvarande 2 000 till 1 000 man på ca 7 år
            (jfr 1956—60: minskning av antalet anställda med 350 man). Bedömningen
            av möjlig na- turlig avgång från varvet i Karlskrona måste ske
            mot bakgrund dels av den allmänna konjunkturutvecklingen och dels
            de speciella förhållandena inom industrin i Blekinge. Försvarsdepartementet
            lämnar i sin PM upp- gifter om de svåra sysselsättningsförhållanden,
            som rått i landskapet även under det för näringslivet som helhet
            gynnsamma 1950-talet. En viss för- bättring tycks i och med nuvarande
            gynnsamma konjunktur ha inträffat för flera företag i Blekinge,
            företag vilka till helt nyligen haft betydande svårigheter att
            upprätthålla sin sysselsättning. Framställning har gjorts
          </p>
          <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-005.pdf"/>
          <fw xml:id="i-XaHw24vynuPuiaaxcPRr1N">
            Motioner i Andra kammaren, nr 875 år 1960 5
          </fw>
          <p xml:id="i-2QVZ8XitUQreqm3DEp9rR8">
            till myndigheterna om import av utländsk arbetskraft till företag
            inom landskapet för sysselsättning inom metallindustrin. Det förefaller
            ligga be- tydligt närmare till hands, om den erforderliga arbetskraften
            förvärvades inom landskapet och genom samverkan mellan industrin
            och myndigheterna gavs den erforderliga yrkesutbildningen.
          </p>
          <p xml:id="i-VoariCUfmfon2pvhK2Fsh4">
            De sysselsättningsproblem som skulle uppstå om marinverkstädernas
            verksamhet begränsades till att tillgodose marinens behov borde
            alltså utan allvarliga svårigheter kunna lösas genom förtidspensionering
            av äldre ar- betskraft, genom omskolningsåtgärder och successiv
            överflyttning av arbetskraft till annan verksamhet. Det finns
            alltså ingen anledning att i Karlskrona frångå den rörliga arbetsmarknadspolitik
            som i princip har accepterats av såväl arbetsmarknadens parter
            som statsmakterna. Detta innebär självfallet icke, att staten
            avsäger sig sitt företagaransvar gent- emot de anställda och berörda
            kommuner. I den mån särskilda kostnader uppkommer vid övergången
            till en lägre sysselsättningsnivå vid varvet eller för att underlätta
            omställnings- eller överflyttningssvårigheter måste staten vara
            beredd att bära dessa. De får då betraktas som rent sociala ut-
            gifter, som bör redovisas på driftbudgeten.
          </p>
          <p xml:id="i-FeqSp6WcK7vx7oktPDSxrM">
            Departementschefens förslag är även från andra synpunkter än
            de ar- betsmarknadspolitiska ägnat att inge betänkligheter. I
            den mån förslaget syftar till att marinverkstäderna under den
            närmaste framtiden skall byg- gas ut till ett civilt varv, eventuellt
            med nya bäddar och dockor, är det från samhällsekonomisk synpunkt
            mycket allvarligt. För närvarande råder så- väl i vårt land som
            i andra med oss konkurrerande länder ett överskott av varvskapacitet
            i förhållande till efterfrågan. Världens skeppsbyggnads- kapacitet
            är utnyttjad till endast 65 procent. Såvitt nu kan bedömas kom-
            mer överkapaciteten att snarare öka än minska under de närmaste
            åren.
          </p>
          <p xml:id="i-HobX7eTqFEqcW8njbFDNyP">
            Det i propositionen anförda motivet för förslaget att inrikta
            verksam- heten vid marinverkstäderna mot mekanisk verkstadsrörelse
            är icke heller sakligt underbyggt. Visserligen har hänvisats till
            att verkstadsindustrien under de senaste decennierna expanderat
            och att den framtida utvecklingen på lång sikt ger anledning till
            optimism. Men — såsom flera remissinstanser påtalat — faktiskt
            underlag saknas för att bedöma förutsättningarna för lönande drift
            av mekanisk verkstadsrörelse i Karlskrona. Inga som helst marknadsundersökningar
            har företagits eller redovisats. Departements- chefen har t. o.
            m. avvisat tanken på dylika undersökningar, eftersom det enligt
            hans mening icke vore att förvänta, att man genom marknadsunder-
            sökningar kunde finna ”produktionsområden, där det med dagens
            fria han- del föreligger ett tomrum, som marinverkstäderna skulle
            kunna inrikta sig på att fylla”. I ett enskilt företag vore det
            i motsvarande fall otänkbart att utan marknadsundersökningar,
            som kunde skapa klarhet beträffande pro- dukttyper och därmed
            föranledda kostnader för konstruktions- och forsk-
          </p>
          <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-006.pdf"/>
          <fw xml:id="i-4DXczS11SB13kdyfBod5YQ">
            6 Motioner i Andra kammaren, nr 875 år 1960
          </fw>
          <p xml:id="i-8kKZ2cttjCJ9rKWnNaNCw2">
            ningsarbete samt försäljning och marknadsbearbetning, igångsätta
            eller bygga ut produktiv verksamhet. Lika otillfredsställande
            är den utredning som ligger till grund för beräk- ningen av det
            angivna investeringskapitalet. Någon jämförelse med kapital- kostnaderna
            i sådana verkstadsföretag, med vilka marinverkstäderna skall ha
            att konkurrera på den enskilda marknaden, har att döma av proposi-
            tionen inte företagits. Investeringsprogrammet på 27 milj. kronor,
            som är avsett att skapa arbetstillfällen för 1000 anställda, innebär
            att den genom- snittliga investeringen per arbetsplats uppgår
            till 27 000 kronor. Vid ny- byggda arbetsplatser inom den mekaniska
            industrien kan enligt den upp- fattning som Metallindustriarbetareförbundet
            anför i sitt tidigare nämnda remissyttrande en kostnad på ca 100
            000 kronor karakteriseras som normal. Räknat efter denna kalkyl
            skulle den totala investeringskostnaden behöva uppgå till omkring
            100 milj. kronor. Även om hänsyn tas till värdet av be- fintliga
            tillgångar, som avsetts att som apportegendom tillföras det före-
            slagna bolaget, förefaller relationen icke realistisk. Tvivlet
            på hållfastheten i framlagda kalkyler förstärks vid en ytterligare
            granskning av det vid propositionen fogade investeringsprogrammet.
            En preliminär kostnadsanalys visar nämligen, att kostnadsberäkningarna
            för ny- eller tillbyggnader av administrations-, verkstads- och
            förrådsutrym- men, vilka i propositionen antagits komma att medföra
            utgifter på 15,95 milj. kronor, måste förmodas komma att dra kostnader
            på 22,24 milj. kronor. Under förutsättning att byggnadsarbetena
            utförs på ett verkstads- mässigt vedertaget sätt och i syfte att
            begränsa framtida underhållskost- nader kan alltså den redan nu
            förutsebara fördyringen för dessa arbeten beräknas till i det
            närmaste 40 96. Härtill kommer att såvitt vi kunnat finna, propositionen
            inte upptar några medel för ledningar för gas och luft eller för
            inredning av verktygsförråd eller förmanskontor. Allt talar alltså
            för att riksdagen, även om det i förevarande samman- hang klart
            anges att ytterligare kapitaltillskott av statsmedel icke kan
            på- räknas, framdeles kan bli tvingad att tillskjuta ytterligare
            medel för att trygga företagets existens. Sedan örlogsvarvet väl
            omorganiserats för sin nya verksamhet och betydande kapitalbelopp
            investerats däri blir stats- makterna nämligen mer eller mindre
            bundna att upprätthålla verksam- heten. Departementschefen har
            förutsatt, att bolaget skulle konkurrera på lika villkor med andra
            företag. Denna förutsättning torde icke kunna uppfyllas. Redan
            i och med att bolaget ges förtursrätt till vissa marina arbeten
            har betingelserna för konkurrens på lika villkor hävts. Dessutom
            förutsättes uppenbarligen enligt propositionen, att icke blott
            marinen för övriga ar- beten utan även ”statsmyndigheter i övrigt”
            skall låta utföra arbeten vid bolaget. även i dessa hänseenden
            är alltså förslaget betänkligt.
          </p>
          <pb facs="riksdagen-motions-pdf/data/1960/mot_1960_höst_ak__875/mot_1960_höst_ak__875-007.pdf"/>
          <fw xml:id="i-7pBSdE9Wf6PVVmytjv7FXG">
            Motioner i Andra kammaren, nr 875 år 1960 T
          </fw>
          <p xml:id="i-Q7GcjPp6bVYgUwKmjQipZB">
            Förslaget om en ombildning av marinverkstäderna till ett statligt
            bolag . kan alltså enligt vår mening icke godtas. Erforderligt
            underlag för be- dömande av bolagets framtidsutsikter saknas liksom
            också för de ekono- miska insatser som på lång sikt kan befinnas
            erforderliga. Förslaget är dessutom ur principiella synpunkter
            ägnat att inge allvarliga betänklig- heter. Enligt vår uppfattning
            vore det därför riktigare att företa den er- forderliga omorganisationen
            av Karlskrona örlogsvarv efter de riktlinjer som tidigare utredningar
            under 1950-talet anvisat. Det av 1953 års örlogs- varvsutrednings
            majoritet framlagda förslaget bör alltså i huvudsak läg- gas till
            grund för omorganisationen. Vi föreslår därför, att riksdagen
            be- slutar hemställa hos Kungl. Maj:t, att proposition härom innefattande
            för- slag om upprustning och modernisering av örlogsvarvet inom
            ramen för det investeringsalternativ som Karlskronavarvsutredningen
            beräknade till 20 milj. kronor måtte föreläggas nästa års riksdag.
            Ett rationellt och effek- tivt örlogsvarv, som svarar mot marinens
            behov, bör eftersträvas. Det är emellertid utomordentligt angeläget,
            att samtidigt för riksdagen framläg- ges en tidsplan för härav
            betingad successiv minskning av arbetsstyrkan vid varvet, åtföljd
            av en beräkning av de kostnader som kan väntas uppstå för att
            underlätta överflyttning av arbetskraft till andra sysselsättningar
            och undanröja de olägenheter av olika slag som i vissa fall kan
            uppkomma för vid örlogsvarvet nu verksam personal. Med åberopande
            av vad ovan anförts hemställer vi, att riksdagen måtte 1. avslå
            Kungl. Maj:ts proposition nr 184, 2. i skrivelse till Kungl. Maj:t
            hemställa, att Kungl. Maj:t måtte förelägga 1961 års riksdag proposition
            med dels för- slag om omorganisation av Karlskrona örlogsvarv
            i huvud- saklig överensstämmelse med det av 1953 års örlogsvarvs-
            utrednings majoritet framlagda förslaget härom, dels för- slag
            om upprustning och modernisering av örlogsvarvet inom ramen för
            Karlskronautredningens investeringsalter- nativ II, dels ock en
            tidsplan för successiv minskning av an- talet anställda vid örlogsvarvet
            jämte beräkning av de kost- nader som kan väntas uppkomma i samband
            med överflytt- ning av arbetskraft till andra sysselsättningar.
            Stockholm den 29 november 1960
          </p>
          <p xml:id="i-5JAuT4ZHHHiRcqY6ppKvDv">
            Tage Magnusson Eric Nilsson Gösta Bohman i Borås i Svalöv G.
            Regnéll Hans Nordgren Rolf Eliasson Carl-Wilh. Lothigius Gust.
            Nilsson
          </p>
          <p xml:id="i-LnnurFNrVywoQ4xkJPMvNJ">
            i Göingegården
          </p>
        </div>
      </div>
    </body>
  </text>
</TEI>
