<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00210">
  <teiHeader>
    <fileDesc>
      <titleStmt>
        <title>Samers rättigheter</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samers rättigheter</title>
          <idno type="rdwebb">GZ02K210</idno>
          <rs type="number">K210</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K210/text</ref>
          <ref type="dokument_url_html">http://data.riksdagen.se/dokument/GZ02K210</ref>
          <ref type="dokumentstatus_url_xml">http://data.riksdagen.se/dokumentstatus/GZ02K210</ref>
          <ref type="doc">http://data.riksdagen.se/fil/8D093AC6-F82E-4F02-B2EA-29BDE966C221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BKYiZ7ndRxAFFNq7vk1aYU" type="signed"/>
        <correspContext corresp="i-BKYiZ7ndRxAFFNq7vk1aYU">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-FqsNQa5n8wZexeXzp4fNSD" type="numbering">
          <date when="2011-10-10"/>
        </correspAction>
        <correspAction xml:id="i-JmAuAiL93xoJzPFsqTDNKd" type="submission">
          <date when="2011-10-05"/>
        </correspAction>
        <correspAction xml:id="i-6hPZpajk7sxUBKweygzJHp" type="transfer">
          <date when="2011-10-01"/>
        </correspAction>
        <correspAction xml:id="i-G1547hvDLsZ5kXYDzQ9bgn" type="assigned"/>
        <correspContext corresp="i-G1547hvDLsZ5kXYDzQ9bgn">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YK2dsn21Rtub31BW8r5ehy" type="motBody">
        <div xml:id="i-Fi3rsYhSFfYbTnCG17ZKkL" type="motProposal" subtype="förslag">
          <head xml:id="i-6kK76nArEGerR7GHvzN5Bv">
            1 Förslag till riksdagsbeslut
          </head>
          <list xml:id="i-ED4g193sNSQL8yfqVAd3NB" style="ol">
            <item xml:id="i-RJ8saiAGaU3kUUuWP9fE1f">
              Riksdagen tillkännager för regeringen som sin mening vad som
              anförs i motionen om att utreda det historiska förtrycket mot
              samer och om hur en ursäkt kan utformas.
            </item>
            <item xml:id="i-DAE6mhEFoHiWsL2585E1HX">
              Riksdagen tillkännager för regeringen som sin mening vad som
              anförs i motionen om att regeringen bör ta nya initiativ till
              att Sverige ska ratificera ILO-konvention 169.
            </item>
            <item xml:id="i-PC6AMMnRrphGG2mT3YM4Ty">
              Riksdagen tillkännager för regeringen som sin mening vad som
              anförs i motionen om att tillsätta en parlamentariskt sammansatt
              utredning för att utreda ett utökat samiskt självstyre.
            </item>
          </list>
        </div>
        <div xml:id="i-AsixPPUzEqXVXWcdqB6eXC" type="motContent">
          <head xml:id="i-YFiz3Y81iuBB1KpD7XtCzK" type="h1">
            2 Be om ursäkt för det historiska förtrycket mot samer
          </head>
          <p xml:id="i-6FakULoP69EwYF1TBAC8pN">
            Samerna är Sveriges enda ursprungsfolk och har som sådant en
            särställning bland Sveriges fem nationella minoriteter. Man har
            emellertid länge i Sverige sett ner på det traditionella samiska
            levnadssättet och kulturen. Från det att den svenska majoritetsbefolkningen
            började befolka och bruka marken i de inre delarna av Norrland,
            i strid med den s.k. Lappkodicillen från 1751, försvårades samers
            möjligheter att använda marken för renbete, jakt och fiske. Samer
            har använts för tvångsarbete och de har tvångsförflyttats.
          </p>
          <p xml:id="i-M3y84YcHToYRauRxUumjvm">
            Mot slutet av 1800-talet började rasbiologin också få fäste i
            Sverige. Offentliga forskningsanslag användes för att mäta och
            jämföra kraniers form hos den svenska majoritetsbefolkningen,
            samer och sverigefinnar. Mätningen gjordes både på levande människor
            och genom att gräva upp gravar. Långskallar ansågs högre stående
            än kortskallar, dit samer räknades. Samer ansågs endast lämpade
            för att leva på det traditionellt samiska sättet och man införde
            bestämmelser som inskränkte samers möjligheter att bosätta sig
            och arbeta hur och var man ville. Samer skulle inte bygga hus
            eller bedriva jordbruk. Även samiska barns skolgång inskränktes.
          </p>
          <p xml:id="i-3p21tiQ4D41zQyH1jh7rh3">
            1922 grundades det offentligt finansierade rasbiologiska institutet
            i Uppsala, det första i världen. Man hade politikernas uppdrag
            att upprätthålla hög kvalitet på den svenska folkstammen, vilket
            innebar att rasblandning skulle undvikas. Även om samer inte var
            direkt utpekade som en grupp som skulle utsättas för tvångssterilisering
            så är det ändå tydligt att många samer utsattes för dessa övergrepp
            som utfördes från mitten av 1930-talet till mitten av 1950-talet.
          </p>
          <p xml:id="i-BCL4tEwkDzjNmM76TTCE98">
            Samers rättigheter har stärkts de senaste decennierna, men man
            har aldrig fått en officiell ursäkt av den svenska majoritetsbefolkningen.
            Arbetsmarknadsdepartementet håller nu på att ta fram en vitbok
            om övergreppen mot Sveriges romer, efter ett förslag från utredningen
            Delegationen för romska frågor. På samma sätt bör man ta fram
            en vitbok om övergreppen mot samerna. Därefter bör regeringen
            förmedla en ursäkt under lämpliga former. Detta bör riksdagen
            som sin mening ge regeringen till känna.
          </p>
          <head xml:id="i-EiJyexDmoxagzGo9Eyk23j" type="h1">
            3 Ratificera ILO-konvention 169
          </head>
          <p xml:id="i-B269dnHdSjsHbcPNcuiRCk">
            ILO:s (International Labour Organization) konvention nr 169 innehåller
            ett antal bestämmelser och åtaganden till skydd för ursprungsfolken.
            Ett grundläggande krav enligt konventionen är att ursprungsfolken
            till fullo ska åtnjuta mänskliga rättigheter och grundläggande
            friheter. Detta innebär att man ska vidta åtgärder mot diskriminering
            och utforma särskilda insatser som främjar de berörda folkens
            sociala och ekonomiska rättigheter och som skyddar deras andliga
            och kulturella värden. Detta innebär bl.a. att åtgärder ska vidtas
            för att skydda deras land, vatten, kultur och miljö.
          </p>
          <p xml:id="i-SmSTLEVBqb4pMnvR9NKSsA">
            Det borde vara självklart att Sverige ska ratificera ILO 169
            och garantera samer de rättigheter som anges där. Så ser det tyvärr
            inte ut. Att Sverige som ett rikt land inte lyckas ratificera
            ILO 169 är förstås inte heller bra för konventionens ställning
            och för möjligheterna att sätta tryck på alla länder i världen
            att ratificera den.
          </p>
          <p xml:id="i-SntRzjLC7hTJ4h6wPvXMag">
            Det som hindrat en ratificering är framförallt att man inte lyckas
            lösa problemen kring samernas rättigheter till land och vatten.
            Motsättningarna ökar mellan samerna och den bofasta befolkningen
            när renarna under vintern söker bete på privatägd mark. Det finns
            också problem i relationerna mellan renskötande och icke renskötande
            samer, där den senare gruppen utgör flertalet. Även jakt- och
            fiskerätten i fjällen diskuteras i förhållande till samernas rättigheter
            som urbefolkning. Här står olika starka intressen och olika rättigheter
            mot varandra. Med beaktande av att rennäringen är en central del
            av samernas kulturutövning har FN:s rasdiskrimineringskommitté
            uttalat sin oro över förmodade begränsningar i den traditionella
            nyttjanderätten till betesmark för renskötseln. Den sammantagna
            situationen för samerna kräver att regeringen på allvar tar tag
            i problemen för att kunna garantera samerna deras rättigheter
            som urbefolkning.
          </p>
          <p xml:id="i-GZcJbowyJjRgQEXV9XMfXn">
            Men väldigt lite händer i frågan. Det s.k. Nordmalingsmålet,
            där Högsta domstolen i april i år gav samebyar rätt till vinterbete
            på privat mark, ses visserligen som ett mycket viktigt steg för
            renskötande samer. Men det löser inte alla problem vissa menar
            att det bara löst ett av problemen just i Nordmaling.
          </p>
          <p xml:id="i-HJMZvAZtx65jYFsZzvfHTJ">
            Många hoppas att förhandlingarna om en nordisk samekonvention,
            som påbörjats mellan regeringarna i våras, ska vara en väg ur
            det dödläge som uppstått. Förslaget till konvention har tidigare
            tagits fram av en expertgrupp och sedan remissbehandlats i Sverige,
            Norge och Finland. Konventionen är tänkt som en nordisk tillämpning
            av ILO 169. Även vi hoppas förstås på att konventionen ska leda
            till framsteg, men den nya konventionen förändrar inte behovet
            av att ratificera ILO 169.
          </p>
          <p xml:id="i-QzSCQYpU6pWipAi56BfUfp">
            Givetvis får inte ortsbefolkningen inom de områden som berörs
            av renbetet, känna sig åsidosatt och kränkt genom de lösningar
            som ska garantera renskötande samers rättigheter. Icke renskötande
            samers rättigheter som urbefolkning måste också tillgodoses. Samförstånd
            och samråd måste därför utgöra grunden för den väg framåt som
            leder till en ratificering av ILO-konventionen. Det krävs dock
            att regeringen tar förnyade initiativ som kan leda framåt, så
            att motsättningarna mellan samtliga parter löses. Regeringen bör
            alltså ta nya initiativ för att Sverige ska ratificera ILO-konvention
            169. Detta bör riksdagen som sin mening ge regeringen till känna.
          </p>
          <head xml:id="i-Bcu5sp3RLy7dA8kJ3WGVxN" type="h1">
            4 Öka det samiska självstyret
          </head>
          <p xml:id="i-4AadFRGudKVzGE8LbfV2zz">
            Sametinget bildades 1993 som en officiell representant för den
            samiska befolkningen och för att förbättra möjligheterna att förvalta
            och bevara den samiska kulturen. Det är dock inget organ för självstyre.
            Samtidigt som man är ett framröstat parlament, är man också en
            myndighet under Landsbygdsdepartementet med förvaltande uppgifter.
          </p>
          <p xml:id="i-2RderPjxMb74MsgJsmof7w">
            Sedan 1993 har samernas folkrättsliga ställning utvecklats och
            Sverige erkänner i dag en rätt till kulturell autonomi, vilket
            förutsätter visst självstyre. Rätten till självstyre står dock
            i konflikt med rollen som förvaltningsmyndighet under regeringen.
            Man kan bl.a. inte fritt förfoga över sina ekonomiska medel och
            i princip har man en lydnadsplikt gentemot regeringen. Detta konstaterades
            bl.a. i utredningen Sametingets roll i det svenska folkstyret
            (SOU 2002:77). Man ville att frågan om ett stärkt självstyre skulle
            utredas vidare i en parlamentariskt sammansatt kommitté, ett förslag
            som tillstyrktes av de flesta remissinstanserna.
          </p>
          <p xml:id="i-A58W8TF3VzZRPyASWnznSs">
            Utredningen hade flera andra förslag om hur Sametingets ställning
            skulle kunna stärkas och några av dem har förverkligats i och
            med beslut i riksdagen 2006. I propositionen (2005/06:86) skriver
            den dåvarande regeringen att det samiska självbestämmandet tillsvidare
            ska
          </p>
          <p xml:id="i-JbYVp1mZpFafs4UYRLkTR1">
            ökas genom att Sametinget som myndighet successivt ges fler myndighetsuppgifter
            som berör samiska förhållanden. Det finns därmed inte anledning
            att utreda om Sametinget kan vara ett organ för självstyre. Regeringen
            avser att även fortsättningsvis samråda med Sametinget om det
            närmare innehållet i det samiska självbestämmandet.
          </p>
          <p xml:id="i-EQfq9sGZS8EKoqu5gt6Bu6">
            Vi anser att tiden nu är mogen att gå vidare med utredningens
            förslag. Det bör alltså nu tillsättas en parlamentariskt sammansatt
            utredning för att utreda ett utökat samiskt självstyre. Detta
            bör riksdagen som sin mening ge regeringen till känna.
          </p>
        </div>
        <div xml:id="i-PgkGNWAw5GGAi4twtCvw4d" type="signatureBlock">
          <list xml:id="i-JxRq9fHTGsd7UhDbzUZVNq">
            <item xml:id="i-AYGViVFGT8HdGSmU4xeuz5" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-PWL5rizsRCjPrwotmEoZvX" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-NYLVhgkUNPfaRBHeR9kPYS" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-7LXeEfdg2QuHDbezdMhJUo" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-5Y8oGPWjDR5Cbm9yHwoLCM" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-4Cv6cvZhVgk1ZY1WpmuXTk" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-51bYAqUq3fCnAnfvksfNLt" who="i-6MWLY5JdykMGLLUo96skfp" type="signature">
              Lena Olsson (V)
            </item>
          </list>
        </div>
      </div>
    </body>
  </text>
</TEI>
