<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00258">
  <teiHeader>
    <fileDesc>
      <titleStmt>
        <title>Ansvar för historiska miljöskador</title>
        <author corresp="i-BZ7PcK8D1efvHXsafGEMKE i-7BVrTrBc6AJDkYa3WEfLxy">av Andreas Norlén och Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ansvar för historiska miljöskador</title>
          <idno type="rdwebb">GY02MJ258</idno>
          <rs type="number">MJ258</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ258/text</ref>
          <ref type="dokument_url_html">http://data.riksdagen.se/dokument/GY02MJ258</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ258</ref>
          <ref type="doc">http://data.riksdagen.se/fil/ABB68152-8B69-4B5F-9458-A286E1508F7E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VbjYUKsGXw6Fvv9Hn6tQzK" type="signed"/>
        <correspContext corresp="i-VbjYUKsGXw6Fvv9Hn6tQzK">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-LTzbfkZR72bDi8YuAs9zHG" type="numbering">
          <date when="2010-10-28"/>
        </correspAction>
        <correspAction xml:id="i-QgpgzgmYar315g2kQL8Jdr" type="submission">
          <date when="2010-10-25"/>
        </correspAction>
        <correspAction xml:id="i-fVgosTZcQYuTxafz5GGXJ" type="transfer">
          <date when="2010-10-25"/>
        </correspAction>
        <correspAction xml:id="i-2BQcJNgghqgaHkar1maisy" type="assigned"/>
        <correspContext corresp="i-2BQcJNgghqgaHkar1maisy">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VEnzkB7eEz2FX14qaySM4V">
            Förslag till riksdagsbeslut
          </head>
          <p xml:id="i-2ekM45cLM6g7TMVziVJXyv">
            Riksdagen tillkännager för regeringen som sin mening vad som
            anförs i motionen om en översyn av miljöbalkens regler vad gäller
            ansvar för historiska miljöskador.
          </p>
        </div>
        <div type="motContent">
          <head xml:id="i-TnGhkrYHptaQjmqR2SmSFr" type="h1">
            Motivering
          </head>
          <p xml:id="i-TEjPNd7mhx1WqCHSGg8HAM">
            Principen att den som förorenar miljön även ansvarar för att
            städa upp är en bärande och självklar del av vår miljölagstiftning.
            Ingen ska kunna fly sitt miljöansvar. Ett exempel på detta är
            att de bensinbolag som under åratal kontaminerat mark i anslutning
            till egna anläggningar efter avslutad verksamhet ska ansvara för
            sanering och återställande av miljön till dess ursprungliga värden.
            Ansvaret för avhjälpande av föroreningsskador och allvarliga miljöskador
            regleras i miljöbalken 10 kap. Där framgår att det i första hand
            är verksamhetsutövaren eller verksamhetsutövarna som ska svara
            för saneringsarbetet och i andra hand om det inte finns någon
            verksamhetsutövare som kan utföra eller bekosta arbetet fastighetsägaren.
          </p>
          <p xml:id="i-3Kct9e8BXTByMsqwN36stg">
            Dessa regler har dock i flera fall fått konsekvenser som inte
            kunnat förutses eller misstänkas av nya ägare till företag som
            för länge sedan bedrev miljöfarlig verksamhet. Ett sådant exempel
            är det företag på Gotland som köpte ett bolag som tidigare sysslat
            med tvätteriverksamhet och nu, fem ägare och 20 år senare, tvingas
            bära dryga kostnader för en provtagningsplan avseende mark där
            tvätteriverksamheten för länge sedan bedrevs. Det tidigare tvätteribolaget
            äger idag inte ens marken och bedriver sedan länge inte tvätteriverksamhet.
            Det enda som gör att ansvaret för att eventuellt ha kontaminerat
            marken kan åläggas bolaget och dess nya ägarföretag är att bolaget
            har kvar samma organisationsnummer som tvätteribolaget hade.
          </p>
          <p xml:id="i-KdudGTfcb2TvBwHW3obhqo">
            Om provtagningarna visar att marken behöver saneras kommer även
            denna kostnad att läggas på den nuvarande företagaren som med
            största sannolikhet därmed kommer att tvingas stänga igen sin
            verksamhet på grund av att medel saknas för denna betydande kostnad.
          </p>
          <p xml:id="i-QzZyENAA6UBtELN3U1qw83">
            I Östergötland uppdagades för några år sedan ett liknande fall,
            men där handlade det om ett bolag som för länge sedan bedrivit
            miljöskadlig tillverkning och där bolagets/organisationsnumrets
            nya innehavare plötsligt stod inför omfattande saneringskrav.
          </p>
          <p xml:id="i-55gd2aCm9jJNF7ScXFFMXB">
            I såväl Gotlandsfallet som det östgötska fallet hade bolagens
            nya ägare lika gärna kunnat registrera helt nya aktiebolag att
            lägga in den nu aktuella verksamheten i. Att de i stället valde
            att överta ett befintligt bolag/organisationsnummer var mer eller
            mindre en tillfällighet.
          </p>
          <p xml:id="i-VLXQ9HhjtoyVym4uUwNnHq">
            Vår mening är inte att undanta företagare ansvaret för skadlig
            miljöpåverkan gentemot kommande generationer. Dock visar flera
            exempel på att lagen såsom den är utformad idag kan få oväntade
            och oöverblickbara konsekvenser för företag som är helt utan skuld
            till miljöskadan.
          </p>
          <p xml:id="i-3Rpf4tp1sSv42uC2PJNYM1">
            Miljöbalken 10 kap. 6 § lyder som följer: Om flera verksamhetsutövare
            är ansvariga enligt 2 §, skall de svara solidariskt i den utsträckning
            inte annat följer av att ansvaret är begränsat enligt 4 eller
            5 §. En verksamhetsutövare som visar att verksamhetsutövarens
            bidrag till miljöskadan är så obetydligt att det inte ensamt motiverar
            något avhjälpande skall dock ansvara endast för den del som motsvarar
            bidraget. Detta innebär att om flera företag har varit delaktiga
            i att orsaka miljöskadan ska de svara solidariskt för skadan,
            oavsett vad var och en har orsakat, om inte något av företagen
            bidragit till skadan i så obetydlig mån att det vore orimligt
            att lägga lika stort ansvar på det företaget som på övriga företag.
            Denna undantagsbestämmelse är inte tillämplig i de ovan nämnda
            exemplen, eftersom paragrafen tar sikte på verksamhetsutövare,
            inte på ägare, och i exemplen är verksamhetsutövaren densamma
            eftersom organisationsnumret är detsamma. Däremot är verksamhetsutövarens
            ägare någon helt annan än den som var ägare när miljöskadan förorsakades
            och den nya ägaren hade små möjligheter att veta att bolaget tidigare
            hade förorsakat miljöskador.
          </p>
          <p xml:id="i-PFegbeufwA91pMb2gQoYQL">
            En översyn bör göras av miljöbalken 10 kap. exempelvis med inriktningen
            att, med 6 § som förebild, skapa en möjlighet att, efter en skälighetsbedömning,
            från avhjälpningsansvar undanta företag vars miljöskulder uppkom
            för länge sedan, om de har helt andra ägare än när miljöskadorna
            uppkom och om de nuvarande ägarna vid sitt förvärv av företaget
            varken insåg eller borde ha insett att ett ansvar för miljöskador
            skulle kunna föreligga. En sådan undantagsbestämmelse får självklart
            inte öppna en möjlighet för oseriösa företagare att smita ifrån
            sitt miljöansvar och måste därför utformas med stor noggrannhet.
          </p>
        </div>
        <div type="motSignatures">
          <list>
            <item xml:id="i-3m2VRJ7gcMazoGQyjVLbp2" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-9FYixt3KyCdykxNvi5Ck6S" who="i-7BVrTrBc6AJDkYa3WEfLxy">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
