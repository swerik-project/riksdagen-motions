<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-02321">
  <teiHeader>
    <fileDesc>
      <titleStmt>
        <title>En hållbar värld</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2321 av Kerstin Lundgren (C)</title>
          <idno type="rdwebb">H2022321</idno>
          <rs type="number">2321</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2022321/text</ref>
          <ref type="dokument_url_html">http://data.riksdagen.se/dokument/H2022321</ref>
          <ref type="dokumentstatus_url_xml">http://data.riksdagen.se/dokumentstatus/H2022321</ref>
          <ref type="docx">http://data.riksdagen.se/fil/BEDA23B6-D75E-4D69-9B22-0B4A249A0E0E</ref>
          <ref type="pdf">http://data.riksdagen.se/fil/562802C6-3E6E-41E0-B390-B8724D47E68A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-62tYrpbQPiTy9rTgYaeFV6" type="signed"/>
        <correspContext corresp="i-62tYrpbQPiTy9rTgYaeFV6">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-4yXneeFp7JVU3g9HBpegyG" type="submitted">
          <date when="2014-11-10"/>
          <time when="15:07:10"/>
        </correspAction>
        <correspAction xml:id="i-9jtPGzoaYx8uysaMRvCX5T" type="reviewed">
          <date when="2014-11-10"/>
          <time when="18:53:28"/>
        </correspAction>
        <correspAction xml:id="i-SW9QaVS29QXB1czV5Us8bm" type="referred">
          <date when="2014-11-12"/>
        </correspAction>
        <correspAction xml:id="i-64S8m2iM6fTYDJDGcEbb5G" type="assigned">
          <date when="2018-06-05"/>
          <time when="10:33:42"/>
        </correspAction>
        <correspContext corresp="i-64S8m2iM6fTYDJDGcEbb5G">
          <ref type="assignedTo">Utrikesutskottet</ref>
        </correspContext>
        <correspAction xml:id="i-GWzxTKqkAZZzgTTAKKLWH9" type="behandlas_i"/>
        <correspContext corresp="i-GWzxTKqkAZZzgTTAKKLWH9">
          <ref type="uppgift">2014/15:SoU12</ref>
          <ref type="ref_dok_id">H201SoU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU12</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Nk9BgyQexFU1mjrK3mszcr" type="behandlas_i"/>
        <correspContext corresp="i-Nk9BgyQexFU1mjrK3mszcr">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H4uzQe1cHqcL2fCw87Lzew" type="behandlas_i"/>
        <correspContext corresp="i-H4uzQe1cHqcL2fCw87Lzew">
          <ref type="uppgift">2015/16:UU9</ref>
          <ref type="ref_dok_id">H301UU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU9</ref>
          <ref type="ref_dok_titel">FN:s säkerhetsrådsresolution 1325</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C4AChhHjT1EdutFi1qkAB4" type="behandlas_i"/>
        <correspContext corresp="i-C4AChhHjT1EdutFi1qkAB4">
          <ref type="uppgift">2014/15:UU15</ref>
          <ref type="ref_dok_id">H201UU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7mCi89uzh1W8iwo4tn24T3" type="behandlas_i"/>
        <correspContext corresp="i-7mCi89uzh1W8iwo4tn24T3">
          <ref type="uppgift">2015/16:UU8</ref>
          <ref type="ref_dok_id">H301UU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU8</ref>
          <ref type="ref_dok_titel">Internationella klimatfrågor och hållbar utveckling m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CSTsGfRFHcYBmjnXJdNz3L" type="behandlas_i"/>
        <correspContext corresp="i-CSTsGfRFHcYBmjnXJdNz3L">
          <ref type="uppgift">2014/15:UU10</ref>
          <ref type="ref_dok_id">H201UU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2014</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H55BSywnn4hSvdxTJDD1fG" type="behandlas_i"/>
        <correspContext corresp="i-H55BSywnn4hSvdxTJDD1fG">
          <ref type="uppgift">2014/15:SkU20</ref>
          <ref type="ref_dok_id">H201SkU20</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8CEFW3piMuHNAe8mXY9U8g" type="behandlas_i"/>
        <correspContext corresp="i-8CEFW3piMuHNAe8mXY9U8g">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AAYbAkhK5bHUmjpGdtYZbB" type="behandlas_i"/>
        <correspContext corresp="i-AAYbAkhK5bHUmjpGdtYZbB">
          <ref type="uppgift">2014/15:UU2</ref>
          <ref type="ref_dok_id">H201UU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MUSJp8WN83Uq9Bi33MQgJ7" type="motHeader">
        <div xml:id="i-HN69SEP1SaTkpmowcj3Les" type="motTitle">
          Motion till riksdagen 2014/15:2321 av Kerstin Lundgren (C) En
          hållbar värld
        </div>
      </div>
      <div xml:id="i-SDz8h4i5gQowutsBDVFd6Q" type="motBody">
        <div xml:id="i-VmAaVwq4mgxYvpsWXVykJM" type="motProposal" subtype="förslag">
          <head xml:id="i-UsF3Xo5L3nMGbSpbGE2bcE">
            Förslag till riksdagsbeslut
          </head>
          <list xml:id="i-YUdVbVLuw1Vz3fpjZe9vPM" style="ol">
            <item xml:id="i-6Gu89bB2SbBBwT3DQ8gqbZ">
              Riksdagen tillkännager för regeringen som sin mening vad som
              anförs i motionen om vikten av att fullfölja stödet till Ukraina
              och av det östliga partnerskapet.
            </item>
            <item xml:id="i-LfKLYrdepxLaf7catE2YQX">
              Riksdagen tillkännager för regeringen som sin mening vad som
              anförs i motionen om nödvändigheten av en fortsatt tydlig svensk
              linje i förhållande till utvecklingen i Ryssland, som gäller såväl
              landets utrikes- och säkerhetspolitik som demokratiska, medborgerliga
              och mänskliga rättigheter.
            </item>
            <item xml:id="i-dBSLhwX242HDrsMCdtqNJ">
              Riksdagen tillkännager för regeringen som sin mening vad som
              anförs i motionen om att stärka den internationella brottmålsdomstolen
              (ICC).
            </item>
            <item xml:id="i-5ENzFssGeTxyJ1kVpHob6N">
              Riksdagen tillkännager för regeringen som sin mening vad som
              anförs i motionen om det fortsatta biståndssamarbetet i Subsahariska
              Afrika med länder som Burkina Faso.
            </item>
            <item xml:id="i-Ew6s2YdPuwcwXFgU1kZuXQ">
              Riksdagen tillkännager för regeringen som sin mening vad som
              anförs i motionen om att regeringen bör redovisa hur man tänker
              säkerställa ett fortsatt klimatfokus i utrikespolitiken efter
              2015.
            </item>
            <item xml:id="i-KDstd2pvA58vGd4F69HSaE">
              Riksdagen tillkännager för regeringen som sin mening vad som
              anförs i motionen om att Sverige globalt bör lyfta frågan om antibiotikaanvändning
              och bakteriell resistens mot läkemedel.
            </item>
            <item xml:id="i-UZTbrtuWr7vaBLQYsGibqc">
              Riksdagen tillkännager för regeringen som sin mening vad som
              anförs i motionen om att regeringen bör främja företagsamhet och
              handel som viktiga förutsättningar för att bekämpa och utrota
              fattigdom.
            </item>
            <item xml:id="i-2pMYTZ4YhPQYdLsZaNt3Vz">
              Riksdagen tillkännager för regeringen som sin mening vad som
              anförs i motionen om betydelsen av fortsatt arbete inom ramen
              för OECD för ett stärkt regelverk mot skatteflykt och för s.k.
              land-för-land-redovisning.
            </item>
            <item xml:id="i-EJZeekvhabu4LcsRUZyv5e">
              Riksdagen tillkännager för regeringen som sin mening vad som
              anförs i motionen om att regeringen bör redovisa sitt arbete med
              att klimatsäkra det svenska biståndet för riksdagen.
            </item>
            <item xml:id="i-Q7cGj6bjh4B2tY341gfukb">
              Riksdagen tillkännager för regeringen som sin mening vad som
              anförs i motionen om Sveriges fortsatta arbete för hbtq-personers
              rättigheter, såväl i vårt närområde som i övriga delar av världen.
            </item>
            <item xml:id="i-UaNXkxvoRa6jzWRq5NJuwt">
              Riksdagen tillkännager för regeringen som sin mening vad som
              anförs i motionen om att tillsätta en parlamentarisk utredning
              av Sveriges politik för global hållbar utveckling.
            </item>
            <item xml:id="i-TWSLiRtrbgYMMjPehsz5rs">
              Riksdagen tillkännager för regeringen som sin mening vad som
              anförs i motionen om efterlevnaden av FN:s resolutioner 1325,
              1810 och 1960.
            </item>
            <item xml:id="i-FBnwU2YkoYZGXcv1x6xCxy">
              Riksdagen tillkännager för regeringen som sin mening vad som
              anförs i motionen om kärnvapennedrustning och ett aktivt svenskt
              arbete för en internationell kärnvapenkonvention.
            </item>
          </list>
        </div>
        <div xml:id="i-9p8x9ER3BssigRvM7Sjjgo" type="motContent">
          <head xml:id="i-AybMEUwJZXsYyUVkzKktdp" type="h1">
            Inledning
          </head>
          <p xml:id="i-FR5RwwDqBgTwwR4h8baoqm">
            Sverige ska vara en ledande kraft för socialt, ekonomiskt och
            ekologiskt hållbar utveckling i EU, Europa och vår värld. Sverige
            ska medverka till att människor får redskap till förändring, frihet
            och försoning, medverka till mer hållbara globala ekonomiska regelverk,
            medverka till ansvarsfulla miljö- och klimatinsatser. Så bygger
            vi långsiktig säkerhet tillsammans med andra.
          </p>
          <p xml:id="i-HkSbBaKdJ4ZYDsBcSJ9FyG">
            Sveriges röst ska göra skillnad – i ord och handling. Sverige
            ska vara en tydlig aktör för mänskliga rättigheter, internationell
            rätt och hållbar utveckling såväl i vår närmiljö som långt borta.
            Det må gälla i Arktis för att skydda urbefolkningens rättigheter
            eller känsliga havsmiljöer, må gälla hbtq-personers rättigheter
            i till exempel Ryssland. Det må gälla att anklagade för brott
            mot mänskligheten ställs inför rätta, att Internationella brottsmålsdomstolens
            roll inte undergrävs utan stärks. Det må gälla att genom handling
            bidra till att både utrota fattigdomen, trygga livsmedelsförsörjningen
            i världen och kraftfullt möta klimathot.
          </p>
          <head xml:id="i-SzAE4i4VcPsSbMFXNj6RRL" type="h1">
            Det östliga partnerskapet, Ukraina och Ryssland
          </head>
          <p xml:id="i-Wa9WxtvuahnaUcoczZUfTu">
            Även i Europa och i vårt närområde utmanas demokrati, mänskliga
            rättigheter, fred, säkerhet och förutsättningarna för hållbar
            ekonomisk tillväxt. Det är inte någon tvekan om att nygamla nationalistiska
            konservativa strömningar medfört ökade spänningar. Inte minst
            har den nuvarande politiska ledningen i Ryssland kommit i öppen
            konflikt med såväl Georgien som Ukraina. Ryssland har brutit mot
            internationell rätt och den överenskomna säkerhetsordningen i
            Europa, tydligast i samband med annekteringen av Krim och de insatser
            för destabilisering av Ukraina som alltjämt pågår.
          </p>
          <p xml:id="i-43gX7EckkxkE1XGTrp7z6C">
            EU-projektet inom det östliga partnerskapet baserar sig på frivillighet
            och är ett exempel på samarbete för utveckling, demokrati, stabilitet
            och starkare ekonomi i östra Europa. Viktigt i detta sammanhang
            är att EU:s medlemsländer genom partnerskapet kan visa sitt engagemang
            för utvecklingen i hela Europa. Dörren till EU-medlemskap ska
            stå öppen för de länder som lever upp till kriterierna. Det är
            nu helt nödvändigt att länder som Ukraina men även Moldavien och
            Georgien kan lita på EU. Inte minst måste Ukraina få stöd i den
            svåra situation som landet nu befinner sig i, särskilt som en
            ny politisk och fullt legitim ledning finns i landet. Stödet till
            Ukraina och det östliga partnerskapet behöver utvecklas. Sverige
            måste fortsatt vara en ledande kraft för att driva på det arbetet.
            Detta bör ges regeringen till känna.
          </p>
          <p xml:id="i-54hPS49wyD67sgmgp5QdPf">
            Den nuvarande ryska ledningen har tydligt uppvisat en alltmer
            aggressiv och nationalistisk utrikespolitik. Den allt hårdare
            repressionen mot oliktänkande, mot civilsamhället, mot hbtq-personer,
            journalister med flera hotar de demokratiska värden landet ställt
            sig bakom såväl som de mänskliga rättigheterna. Särskild uppmärksamhet
            behöver därför fästas vid de fortsatta relationerna för att stödja
            de värden som vi alla ställt oss bakom, bland annat som medlemmar
            i Europarådet. Vikten av kontinuitet och en fortsatt tydlig svensk
            linje i förhållande till utvecklingen i Ryssland bör ges regeringen
            till känna.
          </p>
          <head xml:id="i-GhyzNp3AXqm6E4n4AXq4o7" type="h1">
            Värna universella fri- och rättigheter
          </head>
          <p xml:id="i-WvtaQrbHQjSzVKzc7AsHM4">
            Under den förra mandatperioden rullade den arabiska våren från
            land till land. Förtryckare störtades, men bakslagen har varit
            många. Förändringar tar tid. För de människor som drivs på flykt
            och lever under hot är situationen ohållbar. Världssamfundet har
            inte kunnat samlas trots omvärldens skyldighet att skydda. Förtryck,
            olösta konflikter och terrorism leder till att vi nu ser den största
            flyktingkatastrofen sedan det andra världskriget. Olika minoriteter,
            såväl etniska som religiösa, hör till dem som drabbas hårdast.
            Utvecklingen i Syrien och Irak samt Kurdistan (den kurdiska delen
            av Irak) utgör idag ett direkt hot om att fler länder i Mellanöstern
            och Nordafrika kan dras in i krig och konflikt. Sverige och EU
            måste öka sina ansträngningar för att hitta politiska lösningar
            samt bekämpa ISIS och liknande terrororganisationer. Målsättningen
            ska vara att långsiktigt och tydligt stödja framväxten av demokratiska
            strukturer, frihet, försoning och fred. Människors drömmar om
            frihet går i längden aldrig att stoppa. Här liksom i övriga konflikter
            är det avgörande att kvinnor blir delaktiga i processerna för
            att nå hållbara lösningar och utveckling. Tunisien visar att det
            är möjligt.
          </p>
          <p xml:id="i-DDged5jmvFYXW5wNG9bome">
            Utrikes- och säkerhetspolitiken syftar ytterst till att värna
            Sveriges intressen och universella mänskliga fri- och rättigheter.
            Sverige är som ett litet land starkt beroende av omvärlden. Samarbeten
            inom exempelvis EU och FN kan, liksom handelsavtal och bistånd,
            knyta länder närmare varandra så att konflikter undviks och utvecklingen
            av rättigheter, möjligheter och välstånd för människor världen
            över blir verklighet. För Sverige utgör FN en utrikespolitisk
            hörnsten och även om organisationen är i behov av reformer är
            världen i behov av en gemensam mötesplats, som bygger på den grund
            FN vilar på. Internationell rätt är central för Sverige.
          </p>
          <p xml:id="i-C76JBvki8NN6dHkTEcST1w">
            Sverige måste fortsatt driva på i FN och dess säkerhetsråd för
            ett långtgående ansvarstagande för att förhindra nya folkmord.
            Det handlar om R2P, om skyldigheten att skydda. FN:s säkerhetsråd
            har ett entydigt ansvar för att förhindra folkmord och brott mot
            mänskligheten. Ansvaret för det som sker vilar särskilt tungt
            på samtliga stater med vetorätt. Det är viktigt att Sveriges och
            EU:s röst är tydlig gentemot de stater som söker smita från eller
            blockera FN:s uppdrag att skydda och säkra fred. Lika viktigt
            som det är att stödja FN och folkrätten är det att säkra att straffrihet
            inte råder för någon part i de olika konflikterna. Straffrihet
            sår frön till fortsatta konflikter. Den internationella brottmålsdomstolen
            (ICC) bildades för att ge den globala nivån kraft att förhindra
            straffrihet. Det vore rimligt att göra den till en domstol inom
            FN:s ram, men dit är troligen vägen ännu lång. Sverige måste dock
            aktivt arbeta för att stärka ICC. Detta bör ges regeringen till
            känna.
          </p>
          <p xml:id="i-4whs1fhvCkPXfY2UPAZB3o">
            Afrika är en kontinent i förändring, en kontinent med stora möjligheter
            och utmaningar. Sverige måste långsiktigt vårda och värna det
            långvariga samarbetet för mänskliga rättigheter, landsbygdsutveckling,
            demokratiska institutioner, hälsa och utbildning (inte minst för
            flickor), SRHR och hållbar handel. Självklart även för att förebygga
            och lösa konflikter. Sverige stödjer bland annat FN-insatsen i
            Mali och tar ansvar för att stärka de regionala strukturerna som
            Eala och Ecowas. Det handlar då även om att förhindra att nya
            konflikter följer i porösa eller svaga stater som nu drabbas både
            av terrorism, ebola och hotas av miljökatastrofer. Liberia är
            ett land där Sverige fortsatt behöver verka långsiktigt och bevaka
            en fortsatt FN-närvaro. Men det måste även handla om att långsiktigt
            stödja de fattigaste ländernas strävan och demokratiska utveckling.
            Inte minst i perspektivet Ecowas och de utmaningar man står inför
            i Västafrika är det viktigt att noga avväga det fortsatta utvecklingssamarbetet
            med länder som Burkina Faso. Detta bör ges regeringen till känna.
          </p>
          <head xml:id="i-BAR8PhyFkHNxUWoCSHqCtW" type="h1">
            Grönt perspektiv och klimatfokus i utrikespolitiken
          </head>
          <p xml:id="i-RM5CQmG3DZMcVEDBVX6Aha">
            Det är inte svårt att se att världen står inför en rad utmaningar.
            Den kanske allvarligaste handlar om miljön och klimatet. Ett ohållbart
            utnyttjande av ekosystemen i världen håller på att dramatiskt
            försämra livsmöjligheterna och uttömma oersättliga naturvärden
            för kommande generationer. Klimatfrågan är per definition global
            och kräver en utrikespolitik som med ett stort mått av ansvarskännande
            antar utmaningen om att tvågradersmålet ska uppnås och att jordens
            fattiga får berättigat stöd för att kunna ta del i en global grön
            omställning.
          </p>
          <p xml:id="i-YKPQSHd1a4Zax4YzMtVoZY">
            En hög ambitionsnivå i de internationella FN-förhandlingarna
            och bindande avtal är avgörande för att klimatmålen ska nås. När
            fattiga och rika länder kommer till klimatförhandlingarna med
            olika ingångsvärden är risken stor att ambitionsnivån blir för
            låg i förhållande till vad som behöver göras för att nå tvågradersmålet.
            Sverige behöver därför arbeta i parallella spår för att länder,
            kommuner och företag vidtar klimatåtgärder som går utöver det
            som bestäms av FN-avtal. Sverige behöver fokusera klimatfrågorna
            inom ramen för alla relevanta internationella och bilaterala samarbeten.
            Hur regeringen avser att säkerställa ett samlat klimatfokus i
            utrikespolitiken post 2015 bör redovisas i särskild ordning. Detta
            bör ges regeringen till känna.
          </p>
          <p xml:id="i-VzCg2otrsmZd7P5dFG6nso">
            Livsmedelsförsörjningen är strategisk för varje samhälle. År
            2050 förväntas befolkningen på jorden ha ökat till 9 miljarder.
            Konkurrensen om livsmedel och råvaror kommer att bli tuffare.
            Lägg därtill konsekvenserna av klimatförändringarna som i grunden
            kan förändra förutsättningarna för livsmedelsproduktionen. I ett
            scenario där medeltemperaturen fortsätter att stiga är det först
            och främst känsliga miljöer och fattigare länder som drabbas.
            Men i den globala byn gäller att det som drabbar några med kraft
            kommer att drabba alla. Därför har vi alla ett ansvar att hantera
            effekterna av klimatförändringar.
          </p>
          <p xml:id="i-CChbDq9c37TuQZbJwVic8">
            Afrikas gröna ekonomi växer och det är viktigt att Sverige utvecklar
            ett nära samarbete för att främja detta. Utgångspunkten bör vara
            att stärka böndernas förutsättningar att bruka sina jordar och
            få avsättning för sina produkter på den afrikanska marknaden.
            Viktiga delar i detta är tillgång till kapital och marknader,
            infrastruktur, vatten, ägandefrågor, grödor och motståndskraft
            mot klimatförändringar. Utvecklingssamarbetet bör ges förstärkt
            landsbygdsfokus. Sverige måste också globalt lyfta frågan om antibiotikaanvändning
            och bakteriell resistens mot läkemedel. Detta bör ges regeringen
            till känna.
          </p>
          <head xml:id="i-A316fGgpv8AAc3fPt5zFyi" type="h1">
            Handel- och biståndspolitik för hållbar utveckling
          </head>
          <p xml:id="i-28QPhwznpqnEkEuiyVW61E">
            Vi lever idag i en globaliseringens era – en tid präglad av snabba
            förändringar då teknik och ekonomi knyter människor världen över
            allt närmare varandra. Globaliseringens kraft är i grunden en
            fantastisk möjlighet. Nu finns chansen att utrota svält, farsoter,
            fattigdom och nöd. Innovationer sprids snabbt och kommer många
            till del. Utbyte med omvärlden berikar. Fattigdomen är fortfarande
            ett av de största problem mänskligheten har att hantera, men tack
            vare frihandel och växande öppenhet i världsekonomin har många
            länder i framför allt Asien men även i Afrika fått ekonomisk tillväxt
            och spridning av välstånd.
          </p>
          <p xml:id="i-42go4x6Vr6SpCHMYiPLx5S">
            I många fattiga länder är miljökraven på både industri, jordbruk,
            gruvdrift och andra aktiviteter mycket lågt ställda och både arbetare,
            lokalbefolkning och världssamfundet utsätts för stora risker.
            Det handlar inte bara om utsläpp, markförstöring, utarmning av
            ekosystem och spridning av miljögifter utan även om utveckling
            av bakteriell resistens mot läkemedel och antibiotika. Därför
            är det en viktig del i frihandeln att offentliga och privata upphandlare
            höjer sina miljökrav och stödjer statsmakterna i utvecklingsländer
            att bygga upp miljölagstiftning och tillsynsmyndigheter. Svenska
            företag kan genom sina investeringar, sin teknik och sitt kunnande,
            och genom att ställa krav, bidra till hållbar utveckling.
          </p>
          <p xml:id="i-PYXR9oF4neEhAXTE9uzQ2q">
            Biståndet har en viktig katalytisk roll att spela för att ta
            vara på de positiva utvecklingsmöjligheter som ligger i kombinationen
            av frihandel och stark internationell klimatpolitik. I en sådan
            agenda bör ligga att främja företagsamhet och handel som en viktig
            förutsättning för att bekämpa och utrota fattigdom. Detta bör
            ges regeringen till känna.
          </p>
          <p xml:id="i-PJ4iZR95GmDeRLdBUx287y">
            Det är viktigt att säkerställa goda villkor för företagande och
            handel för att därmed undvika osund konkurrens till följd av nollbeskattning
            i skatteparadis. OECD:s arbete för ett gemensamt regelverk mot
            skatteflykt och så kallad land-för-landredovisning kan svara mot
            detta behov av globala lösningar för de multinationella företagen.
            Samtidigt är det viktigt att detta inte leder till nytt regelkrångel
            och byråkrati. Detta bör ges regeringen till känna.
          </p>
          <p xml:id="i-LcnK9PeNGAgp6CR9aB7pPW">
            Sveriges bistånd syftar till att utveckla en mer hållbar värld
            – ekonomiskt, socialt och ekologiskt. 1,4 miljarder människor
            lever alltjämt i extrem fattigdom, särskilt drabbade är människor
            i konflikt och post-konfliktmiljöer. Sverige har under åtta år
            med alliansregeringen tagit ansvar både för en ekonomisk utveckling
            som gör att biståndsnivån utvecklats samt för att säkerställa
            att 1 procent av BNI avsätts för utvecklingsinsatser enligt ODA.
            Därmed har Sverige varit en av de ledande krafterna för att bistå
            de fattigaste länderna, för att bistå humanitärt och för att millenniemålen
            ska kunna nås till år 2015. Prioriteringen av demokrati och mänskliga
            rättigheter, av klimat och miljö samt jämställdhet och kvinnors
            delaktighet måste värnas.
          </p>
          <p xml:id="i-FH3iSvP4M7trj1f6kyAz2r">
            Sverige har ett självklart ansvar att leva upp till globala åtaganden
            och att genom exemplets makt bidra till den gröna omställningen
            i utvecklingsländerna. Vi kan visa att vi brutit sambandet mellan
            tillväxt och klimatpåverkan. Sverige har tagit ansvar för att
            utveckla globala fonder för att främja en omställning. Arbetet
            via Anpassningsfonden och nu den nya Gröna fonden måste fortsätta.
            Världsbanken konstaterar att utan klimatfokus kommer de uppnådda
            resultaten för fattigdomsbekämpning och milleniemål att kastas
            flera årtionden bakåt i tiden. Biståndet ska självklart klimatsäkras
            och hur detta ska ske bör regeringen återkomma till riksdagen
            för att redovisa.
          </p>
          <p xml:id="i-6K4HjDTn8PxjFWmgF9Bmw8">
            Korruptionen är ett gissel för utveckling och ska på alla sätt
            motverkas. Av det skälet är det viktigt att fortsätta verka för
            såväl uppbyggnad av granskande institutioner och starkare ställning
            för parlamentens granskande roll som stöd till civilsamhällets
            möjligheter att granska och reagera på rapporter om korruption.
            Ett effektivt, långsiktigt och hållbart bistånd tar både fighten
            mot korruption och för Parisdeklarationens och Busan-deklarationens
            åtaganden.
          </p>
          <p xml:id="i-7JfyM8jm5nDF4Wug9mSWRF">
            Utbildning, inte minst för flickor, är ett viktigt verktyg i
            arbetet för att stärka människors rättigheter och möjligheter.
            Utbildning utgör också en grund för att förhindra könsstympning
            och säkra flickors och kvinnors sexuella reproduktiva hälsa och
            rättigheter (SRHR). Det är viktigt att flickors utbildning kan
            fullföljas genom hela grundskolan och vidare. Ett fortsatt fokus
            på jämställdhet är viktigt då kvinnorna bär på nyckeln till utveckling.
            Världsbanken har i sina rapporter visat att det är avgörande för
            länders ekonomiska utveckling och välstånd att kvinnorna är delaktiga
            på lika villkor.
          </p>
          <p xml:id="i-KyZre5UWFdzizdcDZc4TUC">
            Den positiva utveckling vi sett när det gäller hbtq-personers
            lika rättigheter har tyvärr under senare år mött stora bakslag.
            Vi ser hur människor utsätts för förföljelse, hot och även mördas
            till följd av hatpropaganda och uppmuntrad okunskap. Det är viktigt
            att Sveriges röst för hbtq-frågor globalt är stark och pådrivande.
            Detta bör ges regeringen till känna.
          </p>
          <p xml:id="i-GiK77dsRqXHQMJ2gkTqRFR">
            Civilsamhällets organisationer spelar en viktig roll i biståndspolitiken.
            Det är viktigt att Sveriges biståndspolitik tar tillvara på civilsamhällets
            kraft och att utvecklingssamarbete kan kanaliseras via människors
            frivilliga engagemang. Människa till människa byggs hållbara relationer
            och starka civilsamhällen som kan stå emot hot från krafter som
            vill inskränka fri- och rättigheter.
          </p>
          <head xml:id="i-ASEtQ12vYKjAdsQNKr8MLW" type="h1">
            En parlamentarisk utredning av Sveriges politik för hållbar global
            utveckling
          </head>
          <p xml:id="i-YZsS3Q5skFm9jrqi7QjnpQ">
            År 2015 blir ett mycket viktigt år för världssamfundet. FN ska
            då enas om, dels om ett nytt bindande klimatavtal, dels nya mål
            för att bekämpa fattigdomen. Det är nödvändigt att detta arbete
            förs samman till en process för att utveckla en agenda för hållbar
            global utveckling. Bara så kan världen nå ett för alla parter
            handlingsinriktat avtal med såväl mål som medel för en hållbar
            värld.
          </p>
          <p xml:id="i-76WkzMJzCrzSXrKBcz6m35">
            Den nya regeringen deklarerade redan i statsministerns regeringsförklaring
            att man avsåg att göra en ny biståndspolitisk plattform. Detta
            trots att bläcket knappt torkat i den nuvarande. Detta är olyckligt
            och riskerar att hota den kontinuitet som är nödvändig inom biståndspolitiken.
            I stället för att ännu en gång fokusera på en biståndspolitisk
            plattform finns skäl att ta nästa steg för att utveckla en politik
            för hållbar global utveckling drygt 10 år efter antagandet av
            PGU. Det bör lämpligen ske genom en ny parlamentarisk översyn
            för att verkligen uppgradera det svenska ramverket post 2015.
            Detta bör ges regeringen till känna.
          </p>
          <head xml:id="i-QJhtiXZJBqmMVFqTgkDXMz" type="h1">
            FN och resolutionerna 1325, 1820 och 1960
          </head>
          <p xml:id="i-QXnsKyLyggECFK1bqeUS1s">
            FN utgör en kärna i svensk utrikespolitik. Sverige och EU ska
            vara en aktiv och konstruktiv kraft i arbetet med att stärka Förenta
            nationerna (FN). FN har en unik position och legitimitet som måste
            värnas. För att stärka FN:s förmåga som fredsskapande och fredsbyggande
            aktör bör Sverige och övriga EU-länder i ökad utsträckning delta
            i insatser direkt under FN-flagg. Det måste vara självklart för
            Sverige att driva på så att kvinnor finns med i ledande ställning
            och också i de uppdrag som FN och EU tar på sig ute i världen.
          </p>
          <p xml:id="i-QXdfeABxoCYko1oz6HUy9e">
            Sverige ska vara en drivande kraft för att FN-resolutionerna
            1325 (Kvinnor, fred &amp; säkerhet), 1820 och 1960 utgör en viktig
            grund i allt arbete för att förebygga och lösa konflikter. Det
            är en förutsättning för hållbara lösningar. Detta bör ges regeringen
            till känna.
          </p>
          <p xml:id="i-9qFLYdLuUMfA3pFyvj7whv">
            Arbetet för att ytterligare stärka arbetet mot könsstympning
            sker i samarbete med såväl andra EU-länder och FN-organisationer
            som det civila samhället. I december 2012 antog FN:s generalförsamling
            resolution A/RES/67/146 som uppmanar världens länder att avskaffa
            kvinnlig könsstympning. Denna resolution är ytterligare ett verktyg
            för att ställa krav på nationella åtgärder mot könsstympning av
            flickor.
          </p>
          <head xml:id="i-Y94jWfXWYjZTVS9ZbAiyhN" type="h1">
            Kärnvapennedrustning
          </head>
          <p xml:id="i-Fv3g3HbxhfFDTHZSGYftk4">
            Behovet av att öka det internationella trycket på världens kärnvapenmakter
            är lika stort som någonsin. Flera av dem har planer på att förnya
            sina arsenaler, trots tidigare löften om avveckling i utbyte mot
            att andra stater avstår från anskaffning. Misstron kärnvapenmakter
            emellan har vuxit på senare tid.
          </p>
          <p xml:id="i-RrY9pVFHS8fc7Cstnqdni">
            Till det globala icke-spridningsavtalet, Non Proliferation Treaty
            (NPT), har fram till dags dato 189 stater anslutit sig. Utanför
            står de länder som under åren skaffat sig kärnvapen samt Sydsudan.
            Nästa år kommer ännu en översyn av NPT att genomföras i FN:s regi.
            Det kräver att Sverige nu ökar samarbetet med de stater som vill
            lägga tyngd bakom kraven på kärnvapennedrustning.
          </p>
          <p xml:id="i-QiphfPP9n5GV8AgUyufMrC">
            Ett ökat internationellt tryck på de länder som har massförstörelsevapnen
            är vad som behövs också i fråga om kärnvapen. Sverige har en stark
            och långvarig tradition av att arbeta för nedrustning och vi har
            under senare år arbetat aktivt för såväl reduktion av taktiska
            kärnvapen på vår kontinent som för att göra provstoppsavtalet
            från 1996 rättsligt bindande. I en tid då kärnvapenarsenaler förnyas
            krävs starka och tydliga röster för nedrustning från fler länder
            i Europa. Kärnvapnen har ännu inte fångats in i en konvention.
            Tiden är därför mogen för Sverige att tillsammans med likasinnade
            länder gå vidare och arbeta för en konvention om förbud mot kärnvapen.
            Detta bör ges regeringen till känna.
          </p>
        </div>
        <div xml:id="i-LtAqWXSpPu5Xk3dLZ9vXmZ" type="signatureBlock">
          <list xml:id="i-FKzCLUr3Prx5JLiXRZXgQZ">
            <item xml:id="i-MdD721gQheG68qJ4TEvQ9S" who="i-H7qdW9GRQn7LaQ2UGGAvYC" type="signature">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
