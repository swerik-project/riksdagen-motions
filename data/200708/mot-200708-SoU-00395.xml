<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00395">
  <teiHeader>
    <fileDesc>
      <titleStmt>
        <title>Legitimation för cytodiagnostiker</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Legitimation för cytodiagnostiker</title>
          <idno type="rdwebb">GV02So395</idno>
          <rs type="number">So395</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So395/text</ref>
          <ref type="dokument_url_html">http://data.riksdagen.se/dokument/GV02So395</ref>
          <ref type="dokumentstatus_url_xml">http://data.riksdagen.se/dokumentstatus/GV02So395</ref>
          <ref type="doc">http://data.riksdagen.se/fil/8A4D0538-3D0E-4E4B-849F-152A5D4E21C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E5CsChUsZ2PoMEZUMW7CMP" type="signed"/>
        <correspContext corresp="i-E5CsChUsZ2PoMEZUMW7CMP">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="referral" xml:id="i-G4cVRnoBjPCHZNg1ioVTaP">
          <date when="2007-10-16"/>
        </correspAction>
        <correspAction type="dismissal" xml:id="i-JD6Nc2nfCp5ZpBtErncVNf">
          <date when="2007-10-16"/>
        </correspAction>
        <correspAction type="numbering" xml:id="i-AAMcR882BK4vrQNnaUXMcb">
          <date when="2007-10-05"/>
        </correspAction>
        <correspAction type="submission" xml:id="i-Wc29s23AF6Xi1CPhPmXeCY">
          <date when="2007-10-04"/>
        </correspAction>
        <correspAction type="transfer" xml:id="i-41wLVYG6Kh4cRWmzQ53hwV">
          <date when="2007-10-04"/>
        </correspAction>
        <correspAction type="assigned" xml:id="i-8CdENae4p9pKiXL8ibCg55"/>
        <correspContext corresp="i-8CdENae4p9pKiXL8ibCg55">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SFt7hu48qUrPDFQWX6eE8G">
            Förslag till riksdagsbeslut
          </head>
          <p xml:id="i-T1kp6qP5N3VxKb8cUQMpmd">
            Riksdagen begär att regeringen lägger fram förslag till en ändring
            i LYHS, lagen om yrkesverksamhet på hälso- och sjukvårdens område,
            så att även cytodiagnostiker kan tilldelas legitimation och skyddad
            yrkestitel.
          </p>
        </div>
        <div type="motContent">
          <head type="h1" xml:id="i-MuDPZMbyuhizsD5XDVvRkp">
            Motivering
          </head>
          <p xml:id="i-9JtUL3qxkRCsPqFGvcUXwh">
            Cancer är en av vår tids allvarligaste sjukdomar, kanske den
            sjukdomsgrupp som skördar flest offer och skapar mest lidande.
            Med tidig diagnostik och hög säkerhet i bedömningarna kan detta
            minskas.
          </p>
          <p xml:id="i-JN7aLMdb5MMYacqTBpdThP">
            Livmoderhalscancer är en av de vanligaste cancerformerna bland
            kvinnor. I Sverige insjuknar årligen ca 500 kvinnor i denna sjukdom
            och ca 200 avlider. Dessa siffror är mycket låga i en internationell
            jämförelse och beror på att vi i Sverige har varit framgångsrika
            på att tidigt diagnostisera och därmed behandla livmoderhalscancer
            i tid. Drygt 30 000 kvinnor diagnostiseras varje år med misstänkt
            förstadie till sjukdomen. Denna framgång baseras på att alla kvinnor
            regelbundet kallas till gynekologiska cellprovtagningar samt att
            en specialistutbildad yrkesgrupp med hög kompetens inom området
            cytodiagnostikerna har utfört diagnostiken av de tidiga cellförändringarna.
          </p>
          <p xml:id="i-2QNKEuMVhBGMJ7bHJ8j1rF">
            Det är en viktig folkhälsopolitisk fråga att denna verksamhet
            kan fortsätta med ökad kvalitet i diagnostiken. Vi kan inte vara
            nöjda med att 500 insjuknar och 200 avlider varje år i livmoderhalscancer.
            Dessa tal måste sänkas. Emellertid, med försämrad kompetens eller
            minskat deltagande i cellprovtagningarna riskerar sjukligheten
            och dödligheten i livmoderhalscancer att återigen öka i Sverige.
            Effekterna blir ökat lidande, förlängda behandlings- och vårdtider
            samt höjda kostnader inom vården.
          </p>
          <p xml:id="i-7cYNPx3urmm9ft3Jfsu8M5">
            Såväl diagnostik som behandling av olika cancersjukdomar måste
            ske med så hög kvalitet som möjligt. Alla yrkesgrupper som diagnostiserar
            och behandlar cancersjukdomar (däribland yrkesgruppen cytodiagnostiker)
            måste därför stå under nödvändig kontroll. Likaså måste utbildningarna
            till dessa yrken regleras och vara av hög kvalitet.
          </p>
          <head type="h2" xml:id="i-Q1gbvtg6DjCWakjVpuDTu2">
            Riksdagens behandling
          </head>
          <p xml:id="i-81cuuymqDzPhGK5zAtS91U">
            Riksdagen behandlade frågan om legitimation för yrkesgruppen
            cytodiagnostiker i februari 2006. I socialutskottets betänkande
            2005/06:SoU10 står bl.a.:
          </p>
          <p xml:id="i-A7ZebKH57mV64YnBKsujxv">
            Yrkesgruppen cytodiagnostiker har enligt utskottet en utbildning
            grundutbildning till biomedicinsk analytiker och specialistutbildning
            inom klinisk cytologi som väl borde kvalificera för legitimation.
            De utför ett självständigt icke-delegerat diagnostiskt analysarbete.
            Cytodiagnostikerna signerar själva besvarade prover. De har således
            ett direkt ansvar för patientsäkerheten. Sammanfattningsvis anser
            utskottet att mycket talar för att cytodiagnostikerna uppfyller
            de krav som kan ställas på en yrkesgrupp för rätt till legitimation.
            Frågan om legitimation kräver emellertid ytterligare överväganden
            när det gäller sådant som t.ex. avgränsningsfrågor och övergångsbestämmelser.
            Enligt utskottet bör legitimationsfrågan för cytodiagnostiker
            utredas mycket skyndsamt .
          </p>
          <p xml:id="i-Psg4uurDUSUoomgw4cLZCx">
            Riksdagens beslut den 8 februari 2006 blev att begära att regeringen
            skyndsamt ska låta utreda frågan om legitimation för cytodiagnostiker
            och snarast återkomma till riksdagen.
          </p>
          <p xml:id="i-XZzJw5qXzRLhb86coN6hsf">
            Socialdepartementets utredning om legitimation för cytodiagnostiker
            blev klar den 20 februari 2007 (S2007/1789/HS). Utredaren föreslog
            att särskild rätt till legitimation för cytodiagnostiker ska införas
            från den 1 januari 2008. Utredningen remissbehandlades i sedvanlig
            ordning och en mycket stor majoritet av remissinstanserna tillstyrkte
            legitimation för cytodiagnostikerna.
          </p>
          <head type="h2" xml:id="i-5HT48HJo5dmYHYWmBLbwDY">
            Kriterier för legitimation
          </head>
          <p xml:id="i-SmoyR46i8MHqg6P8S3x6rw">
            Enligt nuvarande lag om yrkesverksamhet på hälso- och sjukvårdens
            område, LYHS (1998:531), är legitimation ett kontrollinstrument
            för staten med syfte att garantera patientsäkerheten. LYHS innehåller
            en rad skyldigheter för hälso- och sjukvårdspersonal, såväl i
            offentlig som i privat verksamhet. I allmänhet gäller emellertid
            inte skyldigheterna dem som saknar legitimation och arbetar i
            privat regi.
          </p>
          <p xml:id="i-W7Sjrs8JKuiAVgT6b8ANjM">
            Rätten till legitimation förbehålls sådana yrkesgrupper som har
            en självständig yrkesfunktion med kvalificerade arbetsuppgifter
            och ett särskilt ansvar för patienternas säkerhet i vården och
            som i inte oväsentlig utsträckning vänder sig till allmänheten,
            t.ex. i egenskap av fria yrkesutövare.
          </p>
          <p xml:id="i-91pLjYkm3ec7SwYbMS9jcb">
            Med utgångspunkt från LYHS och Socialdepartementets utredning
            om legitimation för cytodiagnostiker kan förutsättningarna för
            legitimation sammanfattas enligt följande:
          </p>
          <head type="h2" xml:id="i-7TZgA21Bwk6Q6LdJfyJhQZ">
            Patientsäkerheten
          </head>
          <p xml:id="i-CoX6WaFLajnuNxYHmXT59Q">
            Patientsäkerheten måste vara överordnad övriga kriterier när
            det gäller bedömningen av om ett yrke ska omfattas av bestämmelserna
            om legitimation. Cytodiagnostikerna uppfyller redan idag detta
            kriterium i och med att de har ett självständigt, icke-delegerat
            diagnosansvar. På motsvarande sätt som för läkare och barnmorskor
            får cytodiagnostikerna stå till svars för eventuella felaktigheter
            i diagnoserna. Någon formell kontroll, som en legitimation skulle
            ge, har emellertid inte statsmakterna över denna viktiga verksamhet
            inom kvinnosjukvården.
          </p>
          <head type="h2" xml:id="i-ERD6f1DH96KF92pgQdMoKL">
            Yrkesrollens innehåll
          </head>
          <p xml:id="i-44wbFs169JEKrF8VmVEMWp">
            När det gäller yrkesrollens innehåll bör det krävas en viss bredd
            i yrkesrollen, och denna måste också innefatta ett visst mått
            av självständighet. Yrkesrollen bör också innefatta ett direkt
            patientansvar med ansvar för diagnostiska och terapeutiska förfaranden.
            Även om yrkesutövaren inte har någon direkt patientkontakt kan
            emellertid hans eller hennes bedömning ändå ha stor betydelse
            för patientens säkerhet.
          </p>
          <p xml:id="i-SHP9vrFJNLVWMDqEgsSHNY">
            Cytodiagnostikerna uppfyller detta kriterium. Cytodiagnostikernas
            huvuduppgift är att självständigt diagnosticera cellförändringar
            till cancer, men även inflammatoriska sjukdomstillstånd inom en
            rad andra organområden, bl.a. prover från luft- och urinvägar
            och kroppshålevätskor. Felaktiga diagnoser av cytodiagnostikerna
            kan få mycket negativa konsekvenser för patienterna.
          </p>
          <head type="h2" xml:id="i-7x27SfzdrYTysPC4YnUZ4B">
            Särskilt ansvar för patienternas säkerhet även i egenskap av
            fria yrkesutövare
          </head>
          <p xml:id="i-UMmwik9RRCYtXv8Dcsxvmj">
            Såsom fri yrkesutövare har statsmakterna ingen kontrollmöjlighet
            såvida inte yrkesgruppen är legitimerad. Om bristen på cytodiagnostiker
            tilltar, vilket kommer att inträffa såvida inte åtgärder vidtas,
            är det troligt att privata laboratorier kommer att stå för en
            tilltagande andel av de analyser som utförs. Troligen utförs dessa
            analyser av biomedicinska analytiker, utan den nödvändiga specialistutbildningen
            på 50 poäng som krävs för att med god kvalitet utföra analyserna.
            Diagnoserna kommer att behöva utföras av de kvarvarande cytodiagonstikerna
            på sjukhusen (i den mån de hinner). Denna förväntade utveckling
            motiverar starkt att cytodiagnostikerna legitimeras.
          </p>
          <head type="h2" xml:id="i-HVucJc4b1aE77gPCtx8Wc">
            Utbildningsnivå
          </head>
          <p xml:id="i-5w1kC9JPZbSNgbnMywWxt1">
            Utbildningens nivå, längd och innehåll samt den vetenskapliga
            förankringen är betydelsefulla omständigheter vid bedömningen
            av om ett yrke ska vara legitimationsgrundande. Utbildningen bör
            vara en kvalificerad högskoleutbildning av en viss längd, dvs.
            inte enbart en kortare kurs. Med mer än fyra års högskolestudier
            uppfyller cytodiagonstikerna med bred marginal detta kriterium.
            Legitimationsyrket måste även ha en väsentlig förankring i en
            vetenskaplig grund för yrkesutövningen i fråga. Att cytologi har
            en vetenskaplig förankring är välkänt.
          </p>
          <p xml:id="i-JiSGxucA2x1JNo371GqFBd">
            För att utföra cytodiagnostikernas arbetsuppgifter räcker det
            inte med grundutbildningen till biomedicinsk analytiker. Det krävs
            dessutom en specialistutbildning på 50 poäng i klinisk cytologi
            och patologi. För att självständigt få genomföra analyser och
            utfärda diagnoser krävs dessutom minst ett års yrkeserfarenhet
            under ledning av en erfaren cytodiagnostiker. Dessa teoretiska
            och praktiska krav är uppställda för att värna om patientsäkerheten.
          </p>
          <head type="h2" xml:id="i-66k9aznnmL5ekfex7bbaAA">
            Självständig yrkesfunktion
          </head>
          <p xml:id="i-JNoQhxgYDgw5Z3oKbvMA2j">
            Cytodiagnostikerna har ett eget självständigt icke-delegerat
            diagnostiskt ansvar. Det är unikt för en grupp som saknar legitimation.
          </p>
          <head type="h2" xml:id="i-JhFSZmke4hvJtX4izUxv8Y">
            Skyldighet att föra journal
          </head>
          <p xml:id="i-VwdQ6ue4JMV9uDYvcE63oG">
            Enligt patientjournallagen (1985:562) måste alla yrkesgrupper
            med legitimation föra journal. Cytodiagnostikerna har redan idag
            skyldighet att föra journal, men de har inte legitimation.
          </p>
          <head type="h2" xml:id="i-WamKyyg3EfXQ98TLfGvQro">
            Internationella förhållanden
          </head>
          <p xml:id="i-WkefHd2uAVP6cZZ4qsw5QX">
            Internationella förhållanden kan medföra att en yrkesverksamhet
            som i Sverige traditionellt sett inte har omfattats av särskilda
            behörighetsregler ändå bör omfattas av en reglering. Genom medlemskapet
            i EU har Sverige åtagit sig att tillämpa regler om ömsesidigt
            erkännande av kompetensbevis för verksamhet inom bl.a. hälso-
            och sjukvården. Om ett yrke är oreglerat i Sverige kan medborgare
            i ett annat EU-land i princip fritt etablera sig och ge vård och
            behandling utan kontrollmöjligheter från de svenska statsmakterna.
            För att Sverige ska kunna uppställa krav på kompetens etc. på
            andra EU-medborgare krävs, enligt de generella EG-direktiven om
            ömsesidigt erkännande av kompetensbevis, att yrket är reglerat
            här i landet. Detta problem löses för cytodiagnostikerna genom
            att yrkesgruppen ges rätt till legitimation.
          </p>
          <p xml:id="i-Q2LNWPARW9N3X8tKPJRku9">
            Yrkesgruppen cytodiagnostiker uppfyller idag samtliga kriterier
            för legitimation. Att bevilja yrkesgruppen legitimation medför
            också att Sverige, i enlighet med EG-rätten, kan ställa motsvarande
            krav på andra EU-medborgares yrkesutövning i Sverige, vilket alltså
            inte går idag.
          </p>
          <p xml:id="i-GonSqcM99GHugYPuKa99rX">
            Legitimation har fördelar för patienterna, statsmakterna och
            för yrkesgruppen. Patienterna får ökad trygghet i och med att
            det är en av statsmakterna kontrollerad och kvalificerad yrkesgrupp
            som gör analyserna och utfärdar diagnoserna. Statsmakterna får
            genom legitimation ett kontrollinstrument med vars hjälp önskad
            kvalitet och patientsäkerhet kan uppnås, icke minst bland fria
            yrkesutövare. Yrkesgruppen får ett erkännande från statsmakterna
            att dess yrke är kvalificerat och ansvarsfullt. Legitimation har
            sedan länge ansetts vara det mest framträdande beviset på en yrkesutövares
            kompetens inom hälso- och sjukvården.
          </p>
          <head type="h2" xml:id="i-4xRSLsW7h453jmBBmzFLzi">
            Kan cytodiagnostiker omfattas av legitimation för biomedicinska
            analytiker?
          </head>
          <p xml:id="i-NCwuQ3AFVLdxGhJeKr35XV">
            Riksdagen beslutade den 8 februari 2006 att fr.o.m. den 1 april
            2006 införa rätt till legitimation för bl.a. biomedicinska analytiker.
          </p>
          <p xml:id="i-SWJC4uUmTTNiwJuvBVHuw8">
            I Socialdepartementets promemoria om legitimation för cytodiagnostiker
            framförs att cytodiagnostiker tillhör yrkesgruppen biomedicinska
            analytiker och därför redan omfattas av deras legitimation. Resonemanget
            bygger på det faktum att utbildning till biomedicinsk analytiker
            idag utgör förkunskapskrav för tillträde till den utbildning inom
            medicinsk diagnostik på drygt ett år som leder till yrket cytodiagnostiker.
            De allra flesta yrkesverksamma cytodiagnostiker har därför också
            idag en formell behörighet även som biomedicinska analytiker,
            dock inte alla.
          </p>
          <p xml:id="i-THYLABzbhHXLd5gbdKefdm">
            Det är därför riktigt att de allra flesta, idag yrkesverksamma,
            cytodiagnostiker kan ta ut en legitimation som biomedicinska analytiker.
            Denna legitimation reglerar emellertid endast deras arbete som
            just biomedicinska analytiker, dvs. inom laboratorietekniken,
            däremot regleras inte arbetet med att ställa diagnos på cellprover,
            vilket ligger inom det medicinska diagnostiska veksamhetsområdet.
          </p>
          <p xml:id="i-Vn9eMKsQ7YNCUT7nTGRQ8x">
            Om cytodiagnostiker inte erhåller egen legitimation, utan ska
            omfattas av legitimation för biomedicinska analytiker, blir följden
            att det diagnostiska cytologarbetet förblir oreglerat. Någon ökad
            kontroll från statsmakten av arbetsuppgifternas utförande inom
            den cytologiska diagnostiken uppnås därför inte. Tvärt om uppstår
            ökade problem för fastställandet av ansvarsförhållanden inom cancerdiagnostiken
            samt för säkerställandet av att enbart personal med adekvat kompetens
            utför och ansvarar för den cytologiska diagnostiken. Framför allt
            ökar riskerna för att, för uppgiften okvalificerade, biomedicinska
            analytiker tillåts utföra cytologisk diagnostik, om de har samma
            yrkesreglering som cytodiagnostikerna. Därmed förstärks en av
            de allvarligaste riskerna för patientsäkerheten som Socialstyrelsen
            beskriver som en av de grundläggande strukturella säkerhetsfrågorna
            som legitimationen har till syfte att garantera.
          </p>
          <p xml:id="i-PHBCam2DFf4PEzcAq1qGBQ">
            Dessutom, om den cytologiska diagnostiken omfattas av legitimation
            som biomedicinska analytiker utan att biomedicinska analytiker
            de facto har den relevanta utbildningen, har man från statsmakterna
            formellt accepterat att en biomedicinsk analytiker har den grundläggande
            kompetens som krävs för att utföra och ansvara för den cytologiska
            diagnostiken. Sannolikheten för att en biomedicinsk analytiker
            som inte har kompetens inom diagnostik eller cytologi gör allvarliga
            misstag är naturligtvis mycket större än om en inom diagnostik
            och cytologi utbildad cytodiagnostiker utför uppgiften. Därtill
            kommer det problemet att en cytodiagnostiker från ett annat EU-land,
            med utbildning och legitimation i det landet, inte har rätt att
            arbeta som cytodiagnostiker i Sverige eftersom personen inte har
            legitimation som biomedicinsk analytiker.
          </p>
          <head type="h2" xml:id="i-67USL8pAu6ZyzqeYDv9AS9">
            Vad innebär det nya vaccinet för cytodiagnostiken?
          </head>
          <p xml:id="i-FBq5AZu6SD3yMNQXqBe7c2">
            Ett vaccin mot livmoderhalscancer har blivit godkänt i Sverige
            och studier på vaccinet visar att det ger ett mycket gott skydd
            mot sjukdomen. Vaccinet skyddar mot de två typer av humant papillomvirus
            (HPV) som idag ger upphov till 70 procent av all livmoderhalscancer.
            Trots detta kommer sjukdomen att fortsätta att finnas.
          </p>
          <p xml:id="i-EnGBvvs87UvGiVb3NokpXu">
            Socialstyrelsen har i nuläget inte beslutat om hur ett vaccinationsprogram
            ska se ut. Det återstår ännu många frågor att lösa. Under förutsättning
            att vaccinet är så effektivt som förväntat kommer det att ta flera
            decennier innan en konsekvent vaccinering kan ge genomgripande
            effekt i befolkningen. Det kommer därför under överskådlig tid
            att finnas ett stort behov av att diagnostisera cellförändringar
            hos kvinnor. Men även vid fullständig vaccinering återstår behov
            av vaginalcytologiska prov för att fastställa cellförändringar
            från resterande virustyper (30 procent) som orsakar livmoderhalscancer.
            Det innebär å ena sidan att antalet vaginalcytologiska prov kommer
            att minska i framtiden, men å andra sidan att arbetet blir alltmer
            avancerat och fokuseras på prover med cellförändringar. Samtidigt
            ökar även antalet prover inom andra organområden som cytodiagnostiker
            ställer diagnos på. Detta gör att det blir än viktigare att cytodiagnostiken
            regleras.
          </p>
          <head type="h2" xml:id="i-Ec47L4k6C9G7QrTGkTiDHx">
            Slutsatser
          </head>
          <p xml:id="i-CNJsWyiBGegYh6f1AF6JXA">
            Det är en viktig hälsopolitisk fråga att den vaginalcytologiska
            diagnostiken utförs med hög kvalitet och stor säkerhet i bedömningarna.
            Genom legitimationen kan ansvarsförhållandena inom diagnostiken
            regleras och en kvalitetssäker arbetsordning upprättas. Som framgår
            av Socialdepartementets utredning är legitimationens huvudfunktion
            att vara en garanti för att personalen har en viss kunskapsnivå
            och vissa personliga egenskaper . Genom legitimationen kan det
            säkerställas att enbart för uppgiften kvalificerad personal ställer
            diagnoser, vilket inte blir fallet om cytodiagnostiker omfattas
            av en legitimation som reglerar laboratorietekniskt arbete.
          </p>
          <p xml:id="i-QsCp1SPZjJkR5DExvdg2Ej">
            Det händer idag mycket inom både cytologin och den medicinska
            diagnostiken. Det är därför väsentligt att yrkesgruppen cytodiagnostiker
            kan utvecklas i takt med nya möjligheter att tidigt diagnostisera
            och behandla cancersjukdomar. Såväl utbildningen som regleringen
            av yrket måste därför ge utrymme för nya kunskaper och metoder
            inom framför allt cytologin och den medicinska diagnostiken och
            inte begränsas till förutsättningar och metoder inom laboratorietekniken.
          </p>
          <p xml:id="i-HEnPrmTfxXTqa7BzKxBX2k">
            Den av riksdagen begärda utredningen om legitimation för yrkesgruppen
            cytodiagnostiker, och som utförts inom Socialdepartementet, föreslår
            att rätt till legitimation ska införas från den 1 januari 2008.
            Utredaren finner inga hinder för detta, utan visar istället på
            behovet av att yrkesgruppen snarast legitimeras.
          </p>
          <p xml:id="i-CeJeJZvU5QPqUdZp4uXzwJ">
            Jag yrkar därför att LYHS, lagen om yrkesverksamhet på hälso-
            och sjukvårdens område, ändras så att även cytodiagnostiker kan
            tilldelas legitimation och skyddad yrkestitel fr.o.m. den 1 januari
            2008.
          </p>
        </div>
        <div type="motSignatures">
          <list>
            <item xml:id="i-RAB4eXaQAnwYQW4uJuUAbc">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
