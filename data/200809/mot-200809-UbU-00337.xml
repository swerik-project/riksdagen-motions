<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00337">
  <teiHeader>
    <fileDesc>
      <titleStmt>
        <title>Undervisningsmål och lärarutbildning i sex och samlevnad</title>
        <author corresp="i-9rzEiT5qs2rumTNiqr6kVD i-8Nio1rUw3hSjL6pvCGw22Y">av Rose-Marie Carlsson och Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Undervisningsmål och lärarutbildning i sex och samlevnad</title>
          <idno type="rdwebb">GW02Ub337</idno>
          <rs type="number">Ub337</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub337/text</ref>
          <ref type="dokument_url_html">http://data.riksdagen.se/dokument/GW02Ub337</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub337</ref>
          <ref type="doc">http://data.riksdagen.se/fil/A97B1D70-FADD-4F1A-BFA2-22018CE30C31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-925VZenpggffoXjv5X4Xj8" type="signed"/>
        <correspContext corresp="i-925VZenpggffoXjv5X4Xj8">
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-ViPcFFZWkVvBPWptDe5snN" type="numbering">
          <date when="2008-10-06"/>
        </correspAction>
        <correspAction xml:id="i-3Pn37jWCtDYiYKzgRqxvNG" type="submission">
          <date when="2008-10-03"/>
        </correspAction>
        <correspAction xml:id="i-DXpzrL4kZp4nhgT2Ghx2ua" type="transfer">
          <date when="2008-10-02"/>
        </correspAction>
        <correspAction xml:id="i-UAzMbxnjY9vGcoTPDRCDFc" type="assigned"/>
        <correspContext corresp="i-UAzMbxnjY9vGcoTPDRCDFc">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Acy5he4S7tyYVHVRAbhjm" type="motBody">
        <div xml:id="i-8CC81uCCV1oC1xo6z9m1Yd" type="motProposal" subtype="förslag">
          <head xml:id="i-HAiyqXAfuSRYpCV6fRsCgB">
            Förslag till riksdagsbeslut
          </head>
          <list xml:id="i-R4nM1WSQfTZEFX4hTJn24y" style="ol">
            <item xml:id="i-5e2wdmeHNHhhVpUEa8GK7L">
              Riksdagen tillkännager för regeringen som sin mening vad som
              anförs i motionen om ändrade mål för undervisningen i sex och
              samlevnad.
            </item>
            <item xml:id="i-2Fgg2qTzU2HFuRjvj9KU5B">
              Riksdagen tillkännager för regeringen som sin mening vad som
              anförs i motionen om obligatorisk lärarutbildning i sex och samlevnad.
            </item>
            <item xml:id="i-B4u6PgZHNZbY2FrPbovmQX">
              Riksdagen tillkännager för regeringen som sin mening vad som
              anförs i motionen om vikten av att personal inom förskola, skola
              och gymnasium ges möjlighet till fortbildning i sex och samlevnad.
            </item>
          </list>
        </div>
        <div xml:id="i-E7nNVWyGjfrubxwN5RETRi" type="motContent">
          <head xml:id="i-FQkhZnxNdHaq7SL4fj19Dt" type="h1">
            Motivering
          </head>
          <p xml:id="i-Si6R5w3hD7WF2Qco4NQVgv">
            Sex- och samlevnadsundervisningen blev obligatorisk redan 1955.
            I takt med att världen och ungdomarnas tillvaro har blivit alltmer
            komplex har också behovet ökat av en välfungerande, fördomsfri
            och kunskapsbaserad sex- och samlevnadsundervisning, fri från
            heteronormativitet och stereotyper. Men ännu idag är kvaliteten
            på skolans sex- och samlevnadsundervisning mycket ojämn, och det
            råder inte likvärdiga nationella förhållanden.
          </p>
          <p xml:id="i-7hmqicsB39H1NHchfTbhpp">
            Socialstyrelsen redovisar studier som visar att unga människor
            idag är mer nöjda med sina nära relationer och sin sexualitet
            än tidigare ungdomskullar. Studier visar också att unga kvinnor
            och unga män har en mer jämlik sexualitet, vilket förstås är mycket
            positivt. Men andra tendenser ger anledning till oro.
          </p>
          <p xml:id="i-A71fJnzKyZqvFzewobggUh">
            Ungdomar möts idag av mycket endimensionella bilder av kroppsideal
            och värderingar i mederna, bilder som man behöver stöd att diskutera,
            tolka och värdera. Också den ökade Internetanvändningen har lett
            till nya svåra situationer. 48 procent av alla 15-åriga flickor
            som är regelbundna Internetanvändare och 18 procent av pojkarna
            uppger till exempel att de har blivit kontaktade i sexuellt syfte
            via Internet av någon de tror eller vet är en vuxen, så kallad
            grooming.
          </p>
          <p xml:id="i-AF95PKiggQmSg9yxzewNbs">
            Samtidigt har det enligt Socialstyrelsens undersökningar skett
            en attitydförändring till tillfälligt sex, i synnerhet i ungdomsgrupperna
            och alldeles särskilt hos unga kvinnor: I 2003 års undersökning
            uppgav drygt en fjärdedel av de sexuellt aktiva 1819-åringarna
            av bägge könen att de haft samlag första kvällen det senaste året.
            Andelen ökade till drygt en tredjedel i 2007 års undersökning.
          </p>
          <p xml:id="i-UgGvzZUQBc4wPge6Y3jY9A">
            Det finns både positiva och negativa aspekter på detta. Socialstyrelsen
            varnar för att ungdomar tycks få mer riskabla sexualvanor, vilket
            också syns i statistiken över smittspridningen av sexuellt överförbara
            sjukdomar. Enligt Smittskyddsinstitutet ökar hiv, syfilis och
            klamydia dramatiskt. Klamydiafallen har blivit fler för varje
            år sedan 1997. Den största ökningen har skett bland ungdomar i
            åldern 15 till 24 år, där man snart kan tala om en epidemi. Under
            2007 ökade klamydiafallen med i genomsnitt 45 procent för alla
            åldersgrupper, men i åldersgruppen 1519 år var ökningen 60 procent
            bland flickor och 71 procent bland pojkar. 9 av 10 smittade finns
            enligt Socialstyrelsen i åldersgruppen 1529 år. Det är skrämmande
            siffror.
          </p>
          <p xml:id="i-6UnFf4edChwmFuig2ZUgdq">
            Hiv har ännu inte fått fäste i ungdomsgrupperna, men Socialstyrelsen
            varnar för risken att det får ett liknande förlopp som klamydiaspridningen.
            Redan ökar hiv-fallen dramatiskt hos vuxna. Under 2007 ökade antalet
            anmälda fall med över 70 procent. I dag smittas fler män än under
            hiv-epidemins första år på 1980-talet. Dessutom registrerades
            det högsta antalet nya aids-fall sedan 1996. Djupt oroande är
            att tre fjärdedelar av dessa personer inte ens kände till att
            de var hiv-smittade.
          </p>
          <p xml:id="i-XAe9nbJFsQ8WUV6SmrsEHS">
            Enligt Socialstyrelsen (Ungdomars sexuella hälsa, 2007) finns
            det ett samband mellan ungdomars sexuella hälsa och hur väl utbildade
            de är i ämnet sex och samlevnad. Undervisning i sex- och samlevnadskunskap
            bidrar också till att stärka ungdomarnas identitet och självkänsla,
            motverka diskriminerande föreställningar om vad som är kvinnligt
            och manligt och därigenom bidra till ett jämställt och demokratiskt
            samhälle där människor respekteras oberoende av kön, könsidentitet
            och sexuell läggning. Undervisningen ger därmed nödvändiga verktyg
            för att kunna förhålla sig till och problematisera de stereotypa
            bilder som ofta förs fram i medierna. Slutligen ger undervisningen
            insikter om eget och andras värde och kroppsliga integritet, vilket
            inte minst är viktigt eftersom andelen 1520-åringar som anmälts
            för sexualbrott nästan fördubblats under en tioårsperiod, i relation
            till det totala antalet anmälningar om sexualbrott. År 1997 utgjorde
            andelen unga drygt en tiondel av samtliga brottsmisstänkta för
            sexualbrott; idag är de en femtedel.
          </p>
          <p xml:id="i-EoAyNHaRTQvDCBjkpLNNMi">
            Enligt Brottsförebyggande rådet med flera är det relativt vanligt
            att unga personer som begår sexuella övergrepp inte vet att det
            är ett brott de gör sig skyldiga till. Det förekommer också att
            offret inte vet om att det är ett brott som han eller hon utsatts
            för. Här har sex- och samlevnadsundervisningen en viktig uppgift.
          </p>
          <p xml:id="i-WX12r7rwJ6BqiLAr9QjtZi">
            Socialstyrelsens studier av vilka förebyggande insatser mot bland
            annat smittspridning som har bäst effekt visar på behovet av tydliga
            mål. Dessutom har man kunnat visa att skolan är den absolut viktigaste
            arenan för att nå unga människor.
          </p>
          <p xml:id="i-Jgnripwj4N3dyPsFhibRLX">
            Bland annat Skolverket har uppgett att några av de viktigaste
            orsakerna till att undervisningen i sex och samlevnad inte har
            fungerat att är styrningen är otydlig och att det saknas tydliga
            nationella mål. Enligt 1994 års läroplan för det obligatoriska
            skolväsendet, förskoleklassen och fritidshemmet (Lpo 94) ska sex
            och samlevnad integreras i undervisningen i olika ämnen. I gymnasieskolan
            har rektorn ett särskilt ansvar för att eleverna får kunskaper
            om sex och samlevnad, vilket framgår av 1994 års läroplan för
            de frivilliga skolformerna (Lpf 94). Varken i grundskolan eller
            gymnasiet ställs dock några krav på hur utbildningen ska genomföras
            eller att den undervisande läraren ska ha genomgått utbildning
            i ämnet.
          </p>
          <p xml:id="i-MJrmeDkj6fkTiHbiTfscbg">
            Skolverket fick i maj 2005 regeringens uppdrag att göra en översyn
            av målen för sex- och samlevnadsundervisningen. (Dnr U2005/4336/S.).
            Uppdraget redovisades under 2006. För gymnasieskolan (Dnr 61-2004:2637
            bilaga 3) föreslog Skolverket att sex- och samlevnadsundervisningen
            skulle lyftas in som en del i sex av kärnämnena: historia, naturkunskap,
            religionskunskap, samhällskunskap, svenska och idrott och hälsa.
            I ämnet naturkunskap skulle till exempel samtal och reflektioner
            kring begrepp som kön, könsidentitet, sexualitet samt sexuell
            läggning också i relation till funktionshindrades villkor ingå
            som en del av ämnesinnehållet. I ämnet samhällskunskap skulle
            tonvikten ligga på samlevnad, jämlikhet och jämställdhet utifrån
            mänskliga rättigheter och de olika diskrimineringsperspektiven.
          </p>
          <p xml:id="i-SQuLY3QimPkbqFSuRLEtJw">
            I samband med att GY-07 återkallades sköts dock dessa förändringar
            på en obestämd framtid. Det innebär att sex och samlevnad som
            kunskapsområde ännu idag endast omnämns i läroplanen för de frivilliga
            skolformerna. Det är av största vikt att ämnet snarast närmare
            utvecklas i gymnasieskolans kursplaner för kärnämnen.
          </p>
          <p xml:id="i-WTW4ManEupXMSGpqSEEKjA">
            För grundskolan lämnade Skolverket ett förslag som innebar att
            större vikt skulle läggas vid frågor som rör diskriminering och
            människors lika värde och att frågor som rör sex och samlevnad
            skulle spridas över fler skolämnen. Man lämnade också förslag
            till förtydligade kursplaner för åtta ämnen: svenska, samhällsorienterande
            ämnen, samhällskunskap, historia, religionskunskap, naturorienterande
            ämnen, biologi samt idrott och hälsa (Dnr 61-2005:1773). Inte
            heller dessa förslag har genomförts, men vi anser att de nu måste
            få en skyndsam behandling.
          </p>
          <p xml:id="i-SAq51ga9ak2mfDcGDHXcJS">
            En annan orsak till att undervisningen har brister är att stora
            delar av den pedagogiska personalen saknar adekvat utbildning
            i ämnet. Våren 2004 gjorde RFSU en kartläggning på universitet
            och högskolor runt om i Sverige. Den visade att endast sex procent
            av de nyexaminerade lärarna hade kompetens att undervisa i sex
            och samlevnad. RFSU kommenterade att sex och samlevnad är det
            enda ämnet som man inte behöver ha någon utbildning om för att
            undervisa i. Tillsammans med Lärarnas riksförbund har man sedan
            dess krävt att kurser i sex- och samlevnadsundervisning ska göras
            obligatoriska inom lärarutbildningen.
          </p>
          <p xml:id="i-4P2whj2EtwvPRzhsa3GCcy">
            I en riksdagsdebatt våren 2008 hänvisade högskole- och forskningsminister
            Lars Leijonborg till den pågående utredningen om en ny lärarutbildning
            (U 2007:10). Men i direktivet till utredningen (Dir. 2007:103)
            nämns inte sex- och samlevnadsundervisningen. Nu är ett utkast
            ute för läsning hos utredningens expertgrupp, och RFSU har påpekat
            att utredningsförslaget bara innehåller en generell skrivning
            om vad alla lärare bör kunna i ämnet och att det därmed riskerar
            att försvinna i mängden. I ett brev vädjar man till utredningen
            att tänka om och att göra sex och samlevnad till ett obligatoriskt
            moment i lärarutbildningen. Det är ett både rimligt och nödvändigt
            krav.
          </p>
          <p xml:id="i-MaumSudSmuFauk5hkxat1H">
            Eftersom lärarutbildningen under många år inte utbildat eleverna
            i sex- och samlevnadsfrågor måste staten ta ansvar för att de
            lärare, förskolelärare och annan pedagogisk personal som redan
            är yrkesverksamma får tillgång till fortbildning i sex och samlevnad.
          </p>
          <p xml:id="i-AAf55aTadhnxrFCMhqvQku">
            I juni 2008 gav regeringen Myndigheten för skolutveckling i uppdrag
            att planera och genomföra olika jämställdhetsinsatser i grundskolan
            och motsvarande skolformer, gymnasieskolan och vuxenutbildningen.
            (U2006/9049/S). En av dessa insatser är att erbjuda skolpersonal
            fortbildning i sex- och samlevnadsundervisning. Det är ett uppdrag
            som har en bra ansats, men som ensam insats är det helt otillräckligt.
          </p>
          <p xml:id="i-TA2SE3WTZfyhvNADx4rPLf">
            Beslutet innebär att myndigheten får använda sammanlagt högst
            8 miljoner kronor för detta ändamål under tre år. Enligt Riksdagens
            utredningstjänst (Dnr 2008:1334) uppskattas en tvådagarskurs som
            endast omfattar högstadiepersonalen kosta 24 miljoner kronor om
            den genomförs i 100-personersgrupper och 43 miljoner kronor om
            den genomförs i 50-personersgrupper. Då omfattas som sagt bara
            högstadiepersonal vilket naturligtvis inte är rimligt. Det är
            väldigt stora grupper och en mycket kort utbildning. Ändå räcker
            regeringens anslag bara till att täcka en liten del av det uppdämda
            behovet, och det går inte att säga att man gett yrkesverksam pedagogisk
            personal i förskola, grundskola och gymnasium en rimlig möjlighet
            till fortbildning i sex och samlevnad.
          </p>
        </div>
        <div xml:id="i-SaVxixMQ8m4tSDZEqBe379" type="motSignatures">
          <list xml:id="i-YX3kKn7yuS5DEqtZm8ge4">
            <item xml:id="i-6NvNftXTLDSV9iCXxGxCta" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
            <item xml:id="i-RthHh76h23KQSVa7eLosYU" who="i-8Nio1rUw3hSjL6pvCGw22Y">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
