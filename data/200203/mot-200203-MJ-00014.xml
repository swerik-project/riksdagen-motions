<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0014/mot_200203_MJ_0014-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ14 pnr: kd117
          </p>
          <p>
            Motion till riksdagen 2002/03:MJ14
          </p>
          <p>
            av Sven Gunnar Persson m.fl. (kd) med anledning av prop. 2002/03:41
          </p>
          <p>
            Ändringar i fiskelagen, m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om åtgärder mot överfiske. 2. Riksdagen begär
            med avslag på regeringens förslag till ändring av 22 8 fiskelagen
            av regeringen nytt förslag där Lagrådets synpunkter tillgodoses.
            3. Riksdagen tillkännager för regeringen som sin mening vad i
            motionen anförs om en utvärdering efter två år av Fiskeriverkets
            och länsstyrelsens utökade tillsyn och kontroll.
          </p>
          <p>
            Inledning
          </p>
          <p>
            Kristdemokraterna vill ha ett starkt, svenskt, ekologiskt hållbart
            yrkesfiske och vill peka på vikten av en ansvarsfull förvaltning
            av de gemensamma fiskeresurserna och den biologiska mångfalden.
            Det är allmänt vedertaget att det förekommer ett avsevärt överfiske
            internationellt, och så länge som inga åtgärder vidtas för att
            stävja detta är åtgärder av det slag som föreslås i propositionen
            av mindre betydelse. Vi har en positiv grundsyn på att regeringen
            i den föreliggande proposition 2002/03:41 vill vidta åtgärder
            för att på vissa områden förbättra fiskepolitiken. Dock menar
            vi att förslagen i denna proposition i flera delar inte kan förväntas
            få de konsekvenser som regeringen framhävt. Vi utvecklar i denna
            motion vår syn på de frågor där vi i förhållande till regeringen
            har en avvikande uppfattning.
          </p>
          <p>
            Förvaltning av fiskebestånden
          </p>
          <p>
            Under lång tid har det varit känt att det förekommer ett omfattande
            överfiske och svartfiske i Östersjön. Såväl Kustbevakningen, Fiskeriverket,
            olika experter som svenska fiskare har påtalat detta i olika sammanhang.
            Experter
          </p>
          <pb facs="riksdagen-motions-pdf/data/200203/mot_200203_MJ_0014/mot_200203_MJ_0014-0002.pdf"/>
          <p>
            2002/03:MJ14
          </p>
          <p>
            inom svenska fiskemyndigheter har bedömt att svartfisket motsvarar
            ca 50 260 av det legala fisket och att svartfisket är den främsta
            orsaken till att torskstammen är hotad. Det är mycket angeläget
            att fiskbestånden, där de är hotade, kan skyddas och ges förutsättningar
            att växa. Det finns många åtgärder som kan bidra till detta. Internationellt
            överenskomna förvaltningsplaner för olika bestånd har en avgörande
            betydelse för möjligheten att bevara och utveckla bestånden. Uppgifterna
            om det omfattande överfisket måste leda till ökade kontroller
            och strängare sanktioner vid överträdelser av de bestämmelser
            som reglerar fisket. Ett sådant arbete måste omgående initieras
            nationellt, bilateralt och inom EU.
          </p>
          <p>
            Uppgiftsskyldighet
          </p>
          <p>
            Kristdemokraterna delar uppfattningen att det är önskvärt att
            åstadkomma en mer fullständig registrering av de resursuttag som
            sker när det gäller fisk. Regeringen föreslår att uppgiftsskyldigheten
            enligt 22 $ fiskelagen skall omfatta den som innehar yrkesfiskelicens
            och den som utan stöd av sådan licens fiskar för att sälja fångsten.
            För detta ställningstagande grundar sig regeringen på uppgifter
            från förstahandsmottagare av fisk som visar att ett antal olicensierade
            fiskare regelbundet lämnar fisk från egna vatten till försäljning.
            Regeringen menar att närmare «avgränsningar av uppgiftsskyldigheten
            ska göras i föreskrifter och att avsikten är att i föreskrifterna
            precisera skyldigheten till att avse det fiske som har sådan omfattning
            och varaktighet att det kan betecknas som näringsverksamhet. Lagrådet
            har i sitt yttrande kritiserat regeringens förslag för att inte
            vara tillräckligt tydligt när det gäller vilka som kan komma att
            bli skyldiga att lämna uppgifter enligt 22 $ fiskelagen. Lagrådet
            menar att den utformning
          </p>
          <p>
            som förslaget fått ger utrymme för en mer långtgående uppgiftsskyldighet
            än vad som är avsikten. Kristdemokraterna delar Lagrådets synpunkter
            och yrkar därför avslag på regeringens förslag till ändring av
            22 8 fiskelagen och menar att regeringen får återkomma till riksdagen
            med ett nytt förslag som uppfyller Lagrådets krav. Detta bör riksdagen
            ge regeringen till känna.
          </p>
          <p>
            Tillsynsansvar m.m.
          </p>
          <p>
            Enligt regeringens förslag skall ytterligare myndigheter ges
            möjligheter att kontrollera fisket och få tillträde till fartyg,
            fordon, byggnader etc. Förutom polisen och kustbevakningen skall
            även befattningshavare vid Fiskeriverket och länsstyrelsen ha
            rätt att få tillträde vid tillsyn. Vi vill i detta sammanhang
            påpeka att det är viktigt att tillsynen fungerar på ett så enkelt
            och effektivt sätt som möjligt och att inte fler kontroller än
            nödvändigt genomförs. Det är viktigt att rollfördelningen mellan
            myndigheterna är tydlig och att dubbelarbete undviks. En utvärdering
            av Fiskeriverkets och länsstyrelsernas utökade tillsynsansvar
            bör ske inom två år
          </p>
          <pb facs="riksdagen-motions-pdf/data/200203/mot_200203_MJ_0014/mot_200203_MJ_0014-0003.pdf"/>
          <p>
            efter det att de nya bestämmelserna har trätt i kraft. Detta
            bör ges regeringen till känna.
          </p>
          <p>
            Stockholm den 20 februari 2003
          </p>
          <p>
            Sven Gunnar Persson (kd) Björn von der Esch (kd) Johnny Gylling
            (kd) Göran Hägglund (kd) Mikael Oscarsson (kd) Dan Kihlström (kd)
          </p>
          <p>
            2002/03:MJ14
          </p>
        </div>
      </div>
    </body>
  </text>
</TEI>
