<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01504">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 22 med förslag till lag om skattefrihet vid premiering av sparande, m. m.</title>
        <author>av herr Strindberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 22 med förslag till lag om skattefrihet vid premiering av sparande, m. m.</title>
          <idno type="rdwebb">FV021504</idno>
          <rs type="number">1504</rs>
          <ref type="dokument_url_text">http://data.riksdagen.se/dokument/FV021504/text</ref>
          <ref type="dokument_url_html">http://data.riksdagen.se/dokument/FV021504</ref>
          <ref type="dokumentstatus_url_xml">http://data.riksdagen.se/dokumentstatus/FV021504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BTQHo9TKPt4psovBo1HK4X</idno>
            <name>HANS NORDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ALw4JNN31GGfw31RydmSAm" type="signed"/>
        <correspContext corresp="i-ALw4JNN31GGfw31RydmSAm">
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-BTQHo9TKPt4psovBo1HK4X"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1504/mot_1972__1504-001.pdf"/>
      <fw xml:id="i-GTZMtEvPat5YW9ASDnZTXi">
        Mot. 1972:1504 6
      </fw>
      <div xml:id="i-7EHE3zsT93Yh4YMRaiGahW" type="motHeader">
        <div xml:id="i-W3Dwc9TtD1kWpfp8fLEhZ7" type="motTitle"/>
        <div xml:id="i-7GNDX2CwM2JaGyeEVYCutp" type="motSubmissionInfo"/>
      </div>
      <div xml:id="i-8hwanbY8eDvpR6EfeKfu5N" type="motBody">
        <div xml:id="i-87v72dGGJ2YnKeJedhPGo2">
          <p xml:id="i-JASbrRMoZTXJYP3rHHgpxs">
            Nr 1504
          </p>
          <p xml:id="i-83QBsDT1iS3ByzGcMAsT7m">
            av herr Strindberg m. fl. i anledning av Kungl. Maj:ts proposition
            nr 22 med förslag till lag om skattefrihet vid premiering av sparande,
            m. m.
          </p>
          <p xml:id="i-2D49UyktSaaBGAJnSyQFEV">
            Från moderata samlingspartiet har under en följd av år framförts
            krav på åtgärder ägnade att stimulera det personliga sparandet.
            I motion 1971:431 av herr Bohman m. fl. redovisades en rad olika
            förslag till sparstimulans. I motionen yrkades att riksdagen redan
            under 1971 skulle föreläggas förslag till åtgärder som kunde medverka
            till en ökning av det personliga sparandet. En liknande motion
            har till årets riksdag väckts av herr Schött m. fl. Det finns
            mot denna bakgrund anledning att hälsa tanken bakom Kungl. Maj:ts
            proposition 1972:22 med förslag till lag om skattefrihet vid premiering
            av sparande, m. m. med tillfredsställelse — som ett första steg
            i riktning mot en politik ägnad att stimulera till ökat personligt
            ägande. Vi delar helt den uppfattning som framförs i propositionen
            att ”det enskilda sparandet fortfarande är en viktig beståndsdel
            i den enskildes ekonomi och samtidigt spelar en betydelsefull
            roll för den nödvändiga investeringsutvecklingen”. Vi delar också
            uppfattningen att det ”mot denna bakgrund är av värde att en så
            vid krets personer som möjligt bereds tillfälle att delta i den
            nya sparformen”. Det måste emellertid samtidigt konstateras att
            det sparstöd som föreslås är av mycket begränsad omfattning. Den
            sparpremie som enligt propositionen skall utgå efter fem års sparande
            representerar en räntepremiering på blott ca en procent per år.
            Det är en ringa ersättning vid beaktande av att sparpremien förutsätter,
            att det under ett år sparade beloppet skall vara bundet under
            ytterligare fyra år. Enligt propositionen är sparpremien maximerad
            till 300 kronor per konto. Detta premiebelopp blir emellertid
            inte aktuellt för nytillkomna sparare. En enligt propositionen
            maximal insättning på sparkonto med 300 kronor per månad berättigar
            efter 5 år till en premie om mindre än 200 kronor. En minimiinsättning
            av 100 kronor per månad berättigar efter 5 år till en sparpremie
            på obetydligt mer än 60 kronor. Den sparpremiering som den föreslagna
            vinstutlottningen innebär är ur den enskilde spararens synvinkel
            avhängig samtliga kontoinnehavares sparvilja. Om ingen saldoökning
            sker under ett år begränsas vinstsumman till 2 miljoner kronor.
            Om den uteblivna saldoökningen skulle samman- hänga med att gamla
            sparkontoinnehavare minskat sitt sparande i samma takt som nya
            sparare tillkommit, leder detta till att värdet av den premiering
            som vinstutlottningen innebär kraftigt minskar. Om sålunda under
            ett år saldoökningen på samtliga konton uppgår till 1 miljard,
            innebär detta att värdet av vinstchansen på varje nysparad hundralapp
          </p>
          <pb facs="riksdagen-motions-pdf/data/1972/mot_1972__1504/mot_1972__1504-002.pdf"/>
          <fw xml:id="i-65ucHk5mj638hdZVfwAaSM">
            Mot. 1972:1504 i
          </fw>
          <p xml:id="i-FDNTHrD6FnKT2Q5wF2G14k">
            uppgår till 2 kronor. Om däremot ingen saldoökning skett, genom
            att mot ett nysparande på 1 miljard kronor svarar ett minskat
            sparande på gamla konton av samma storleksordning, begränsas värdet
            av vinstchan- sen på varje nysparad hundralapp till 20 öre. I
            bästa fall innebär förslaget i proposition 1972:22 — med hänsyn
            till värdet av vinstutlottningen — en premiering av sparandet
            med ca 1 1/2 procent per år under en femårsperiod. Det förefaller
            inte troligt att detta i nämnvärd utsträckning kommer att medverka
            till en ökning av det enskilda sparandet. De i propositionen föreslagna
            sparpremierna kan jämföras med den premiering av sparandet som
            förekommer i t. ex. Västtyskland. Den äldsta typen av sparstöd
            där, modifierad 1959, har formen av premier till insättning på
            särskilt bankkonto, som också kan utnyttjas för värde- pappersinköp.
            Premien uppgår till minst 20 procent av det insatta beloppet,
            men en övre gräns gäller för premiens storlek, som varierar med
            civilstånd, ålder och försörjningsbörda. För låginkomsttagare
            (under 1540 DM/mån. för tvåbarnsförsörjare år 1970) tillkommer
            en extrapre- mie på 40 procent av grundpremien. I övrigt gäller
            inga begränsningar i stödets tillämpning med avseende på inkomst
            eller förmögenhet. Det är alltså fråga om en premiering av sparandet
            av en storleksordning som vida överstiger vad som föreslagits
            i proposition 1972:22. Det finns skäl att allvarligt ifrågasätta,
            om ett system för att stimulera det personliga sparandet bör byggas
            upp med lotterimomentet som främsta attraktion. Någon reell möjlighet
            för den vanlige löntagaren att genom arbete och sparsamhet bygga
            upp en mer betydande kapitalreserv erbjuder inte det svenska skattesystemet.
            Räntan på redan förhållandevis blygsamma sparbelopp är efter skatt
            inte tillräcklig för att kompensera penningvärdeförsämringen.
            Det enda sättet som samhället erbjuder flertalet inkomsttagare
            att bygga upp en ekonomisk trygghet utan orimlig skattebelastning
            är den ringa chansen att vinna på lotteri. Tillspetsat uttryckt
            belönas hårt arbete med att två tredjedelar av inkomstökningen
            tas i skatt. Spel och dobbel premieras med skattefrihet eller
            åtminstone mycket måttliga skatter. Det aktuella förslaget att
            stimulera sparandet torde emellertid knappast bli mer attraktivt
            om lotterimomentet borttoges och de därmed förenade kostnaderna
            i stället användes för att göra den direkta sparpremien större.
            Det kan i själva verket inte uteslutas att det är möjligheten
            att vinna ett större skattefritt belopp som blir det mest attraktiva
            om propositionen godtages. Det torde rent av vara mycket få som
            lockas av möjligheten att under 1972 spara 3 600 kronor och att
            ha dessa medel bundna fram till 1976 för att få ut 180 kronor
            i sparpremier, vilka under mellantiden — om den årliga penningvärdeförsämringen
            mot förväntan stannar vid 4 procent — förlorat drygt 20 procent
            i värde och sålunda i 1972 års penningvärde inte är större än
            140 kronor. Detta beror naturligtvis på att den föreslagna sparpremien
            är otillräcklig. Ett ökat sparande möjliggör ökade investeringar.
            Ökade investeringar leder i sin tur till ökad produktion, ökade
            inkomster och slutligen till
          </p>
          <pb facs="riksdagen-motions-pdf/data/1972/mot_1972__1504/mot_1972__1504-003.pdf"/>
          <fw xml:id="i-XRwWyjAjiHZHWpbXDJfnWU">
            Mot. 1972:1504 8
          </fw>
          <p xml:id="i-7G8j1oFZDtDrW65ZdbkZoM">
            ökade skatteinkomster för stat och kommun. En från statsfinansiell
            synpunkt optimal sparpremie är just så stor att skillnaden mellan
            de ökade statsinkomsterna till följd av det ökade sparandet och
            kostnaderna för premiering av sparandet maximeras. Proposition
            1972:22 kan kritiseras för att den på intet sätt diskuterar effekterna
            av en premiering av sparandet. Inga särskilda motiv presenteras
            varför man stannat just för en sparpremie på 5 procent efter 5
            år. Det är svårt att komma ifrån intrycket att inte heller några
            särskilda undersökningar ligger bakom den föreslagna konstruktionen.
            Några försök att förklara den nedgång i fråga om lönsparande,
            som motiverar tillkomsten av förslaget i proposition 1972:22,
            presenteras inte heller. En viktig förklaring till det minskande
            personliga sparandet torde, som Ovan antytts, vara att räntan
            på sparat kapital knappt täckt penningvärde- försämringen. Vi
            har ett skattesystem som gör det mer förmånligt att lånefinansiera
            inköp än att genom sparande finansiera inköpet. Därtill kommer
            att en stor grupp människor under senare år på grund av det ökande
            skattetrycket och penningvärdeförsämringen snarast fått sin standard
            sänkt och alltså inte har något finansiellt utrymme för ett personligt
            sparande. Allt detta tyder på att en kraftigare premiering är
            nödvändig för att en ökning av det personliga sparandet skall
            komma till stånd. I de ovan hämnda motionerna av herr Bohman m.
            fl. (1971:431) och av herr Schött m. fl. (1972:819) föreslogs:
            1. Banksparande. Vid banksparande bör, i den mån sparandet överstiger
            2 procent av inkomsten, vid taxeringen ett avdrag medges med 50
            procent av det under året sparade beloppet intill ett högsta sparbelopp
            av 3000 kronor. Sparandet skall vara styrkt nysparande på bank.
            Sparmedlen skall vara bundna 5 år. Vid tidigare uttag återföres
            medlen till beskattning. Vid konjunkturnedgång bör regeringen
            dock kunna medge tidigare uttag från dessa konton på samma sätt
            som man frisläpper investeringsfonderna. 2. Bostadssparande. För
            förvärv av egethem eller bostadsrättslägenhet bör sparmedel enl.
            ovan få disponeras även tidigare än efter 5 år. 3. Utbildningssparande.
            Även för utbildningsändamål bör sparmedel på särskilt sparkonto
            enl. ovan få disponeras tidigare än efter 5 år. 4. Amorteringssparande.
            Amortering av bostadsskuld eller studieskuld bör jämställas med
            nysparande och ge rätt till avdrag vid taxering med samma belopp
            och på samma villkor som enl. ovan för nysparande på bank. 5.
            Företagssparande. Som en motsvarighet till aktiebolagens investe-
            ringsfonder bör för egenföretagaren öppnas möjlighet till skattefri
            avsättning till självfinansieringsfond. 6. Höjt extraavdrag vid
            kapitalbeskattning. Det extra avdraget vid kapitalbeskattning
            har varit oförändrat sedan 1961. Avdraget bör höjas från 400 till
            600 kronor för ensamstående och från 800 till 1 200 för äkta makar.
            7. Egenföretagares rätt till kapitalavdrag. Den som investerar
            sitt
          </p>
          <pb facs="riksdagen-motions-pdf/data/1972/mot_1972__1504/mot_1972__1504-004.pdf"/>
          <fw xml:id="i-B6Vc6UYCTST24bK4bABAjN">
            Mot. 1972:1504 9
          </fw>
          <p xml:id="i-33eiQP8poSjpEuhpu1Lghi">
            sparkapital i jordbruk, annan fastighet eller rörelse bör medges
            samma rätt till särskilt avdrag vid beskattningen som om kapitalet
            varit placerat på bank eller i aktier. 8. Delägarsparande. Styrkt
            nysparande i aktier bör berättiga till samma avdrag vid taxeringen
            och i övrigt enligt samma regler som ovan föreslagits för nysparande
            i bank. Dessa förslag representerar en betydligt mer påtaglig
            stimulans av det enskilda sparandet än förslagen i proposition
            1972:22. Inte minst den föreslagna rätten att vid taxeringen dra
            av viss del av det sparade beloppet förbättrar hushållens finansiella
            möjligheter till ökat sparande. Detta utesluter emellertid inte
            att i proposition 1972:22 föreslagna åtgärder med sparpremier
            och vinstutdelning ses som ett komplement i ett mer omfattande
            paket för sparstimulans. Några skäl att yrka avslag på Kungl.
            Maj:ts proposition 1972:22 föreligger således inte. Effekterna
            av vidtagna sparstimulerande åtgärder bör följas upp, och i den
            utsträckning en önskad ökning av hushållssparandet inte uppnås
            bör ytterligare åtgärder vidtagas. Under åberopande av det anförda
            hemställs att riksdagen hos Kungl. Maj:t hemställer att Kungl.
            Maj:t måtte förelägga årets riksdag förslag till sparstimulerande
            åtgärder i enlighet med vad i motionen anförts om banksparande,
            bostadssparande, utbildningssparande, amorteringssparande, företagssparande,
            höjt extraavdrag vid kapitalbeskattning, egenföretagares rätt
            till extraavdrag vid kapitalbeskattning och delägarsparande i
            aktier, så att nya regler för enskilt sparande skall kunna tillämpas
            från och med den 1 januari 1973.
          </p>
          <p xml:id="i-HaakGzen8BesvoDA2zYpzj" type="date">
            Stockholm den 14 januari 1972
          </p>
          <div xml:id="i-Wh3LEkzqThcc6sygJDedTf" type="signatureBlock">
            <p xml:id="i-FpujPNRcJqdckskJZkHQqZ" who="i-CQwK55qAkVUZt7PtiHxAxd" type="signature">
              PER-OLOF STRINDBERG (m)
            </p>
            <p xml:id="i-FPRFoWjCytYB9hCK7R1xVi" who="i-B1QAmZ6hd8iYYbZ4y9ee12" type="signature">
              ALF WENNERFORS (m)
            </p>
            <p xml:id="i-QaiSBeDyHzUeeEqesoE23N" who="i-CkprnrTz3hpNREdKrcoiAi" type="signature">
              CARL-WILH
            </p>
            <p xml:id="i-FC258DniUGswXJdaCe8U78" who="unknown" type="signature">
              LOTHIGIUS (m)
            </p>
          </div>
          <p xml:id="i-EiKhqgXBarWh6LCjNS7Ufw">
            ANDERS BJÖRCK (m) HANS NORDGREN (m) i Nässjö
          </p>
          <pb facs="riksdagen-motions-pdf/data/1972/mot_1972__1504/mot_1972__1504-005.pdf"/>
        </div>
      </div>
    </body>
  </text>
</TEI>
