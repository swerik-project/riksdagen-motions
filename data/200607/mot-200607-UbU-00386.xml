<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00386">
  <teiHeader>
    <fileDesc>
      <titleStmt>
        <title>Forskning och högre utbildning i Stockholmsregionen</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och högre utbildning i Stockholmsregionen</title>
          <idno type="rdwebb">GU02Ub386</idno>
          <rs type="number">Ub386</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub386/text</ref>
          <ref type="dokument_url_html">http://data.riksdagen.se/dokument/GU02Ub386</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub386</ref>
          <ref type="doc">http://data.riksdagen.se/fil/FBF22898-2D22-4FCB-A2FB-1CCD69AE5468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-89mYtLLMxY1iA7L1BdHUNB" type="signed"/>
        <correspContext corresp="i-89mYtLLMxY1iA7L1BdHUNB">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction xml:id="i-Ru3TLhweCwbqTBabKgmrF1" type="referral">
          <date when="2006-11-07"/>
        </correspAction>
        <correspAction xml:id="i-35pFyrvruS7QrqJ85a5NyS" type="dismissal">
          <date when="2006-11-07"/>
        </correspAction>
        <correspAction xml:id="i-FDdxoNdiBMtrjC13dhu5QX" type="numbering">
          <date when="2006-11-02"/>
        </correspAction>
        <correspAction xml:id="i-YGPuFHoef2TvMDjgCYg1jP" type="submission">
          <date when="2006-10-31"/>
        </correspAction>
        <correspAction xml:id="i-Rh2JiG2rqajFi2kujB9P9p" type="transfer">
          <date when="2006-10-31"/>
        </correspAction>
        <correspAction xml:id="i-981LVJ8mpjHEYFRz1BwkzV" type="assigned"/>
        <correspContext corresp="i-981LVJ8mpjHEYFRz1BwkzV">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UULG1cHzZjxgYKwwyoCAtC" type="motBody">
        <div xml:id="i-JokQWuX9w7pRxTSbUQcpKi" type="motProposal" subtype="förslag">
          <head xml:id="i-4Ustgc84wHcNXyicefQAj5">
            Förslag till riksdagsbeslut
          </head>
          <p xml:id="i-B4i3jkAL3PUa1uBtusmwU5">
            Riksdagen tillkännager för regeringen som sin mening vad i motionen
            anförs om forskning och högre utbildning i Stockholmsregionen.
          </p>
        </div>
        <div xml:id="i-QTeYRv7UhRk8ZXSokEnEST" type="motContent">
          <head xml:id="i-NeCJaNqKfoSTEH1HkJ3KB7" type="h1">
            Forskning och högre utbildning i Stockholmsregionen
          </head>
          <head xml:id="i-SZ6kUV3KpQpWpY7skuEFBT" type="h1">
            Motivering
          </head>
          <p xml:id="i-XRT9cfABr3ypjTz9247Gox">
            Stockholmsregionen är en mycket framstående forskningsregion.
            För att behålla och utveckla denna internationella tätposition
            krävs en rad insatser av såväl regionen som staten.
          </p>
          <head xml:id="i-7ys8cxZ5TmP2KKiYmDxMQo" type="h2">
            Gemensam Mälardalsstrategi för forskning och utveckling
          </head>
          <p xml:id="i-7Gtz5BUrFNF17QF9nd9Kaj">
            Stockholm tillhör de mest konkurrenskraftiga kunskapsregionerna
            i hela Europa, enligt internationella studier. Man har jämfört
            regioner utifrån faktorer som produktivitet, antalet anställda
            inom kunskapsintensiva sektorer, utbildningsnivå och satsningar
            på forskning och utveckling.
          </p>
          <p xml:id="i-KdGoronGb5TuNeMF1oo8Ua">
            Det som framför allt utmärker Stockholm är den höga andelen anställda
            inom kunskapsintensiva verksamheter som IT, datortillverkning,
            forskning och utveckling. Dessa studier visar att Skandinavien
            är hela Europas motor när det gäller den snabba utvecklingen inom
            den högteknologiska sektorn.
          </p>
          <p xml:id="i-UrMGKHnMUNLqE1LYYoTAet">
            Inom Sverige bildar Stockholm tillsammans med Uppsala och övriga
            Mälardalen ett odiskutabelt kunskapsbälte. I Mälarregionen finns
            i dag 23 framstående högskolor och universitet med en fjärdedel
            av landets högskolestudenter och över en tredjedel av landets
            alla forskare.
          </p>
          <p xml:id="i-SjhBbUH6j1gSKn2t9Q9h9i">
            För att behålla topplaceringen i Europa och hämta in en del av
            det amerikanska försprånget måste ytterligare satsningar göras.
            En fortsatt framgångsrik svensk forskningspolitik kräver en samordnad
            strategi, där lokalt, regionalt, nationellt och internationellt
            uppträdande samordnas. Forskningsperspektivet måste lyftas upp
            från enskilda högskolor och universitet och i stället sättas in
            i ett nationellt perspektiv, för att på så sätt kunna utveckla
            en politik för en sammanhållen kunskapsregion som kan mäta sig
            i den internationella konkurrensen.
          </p>
          <p xml:id="i-HUSLxvcFCbcB5UCTVbsWut">
            En bättre samverkan mellan högskolorna och universiteten i regionen
            är därför nödvändig för att få maximal effekt av den forskning
            och utveckling som bedrivs i Mälarregionen och för att kunna kraftsamla
            kring ett antal strategiska forskningsområden. En sådan rollfördelning
            håller sakta men säkert på att växa fram, men det är viktigt att
            frågan analyseras närmare i syfte att få fram vilka delar som
            bör understödjas genom aktiva politiska insatser.
          </p>
          <p xml:id="i-CEwyZqd5FSRQJQhANexjbS">
            Gemensamma mötesplatser för forskare och beslutsfattare i regionen
            bör skapas. I dessa forum bör diskuteras hur regionen ska utvecklas
            för att kunna stödja det gemensamma intresset att vara en stark
            kunskapsregion. Genom att stimulera klusterbildningar kan samverkan
            mellan högskola, forskningsstiftelser och näringslivet utvecklas
            ytterligare. Målet måste vara att sammantaget förbättra regionens
            och därmed landets konkurrenskraft och tillväxtmöjligheter.
          </p>
          <p xml:id="i-PrywLRYoCeFmebG2EcpCGQ">
            Ett exempel på strategisk framtidssatsning är den nya Vetenskapsstaden
            på Norrastationsområdet som kan bli Europas tätaste kluster av
            forsknings- och utbildningsrelaterad verksamhet. På samma sätt
            är den fortsatta utvecklingen kring Novum av central betydelse
            för forskningen i regionen. Vetenskapsstaden och området kring
            Novum kan komma att ha en helt avgörande ekonomisk betydelse för
            regionen.
          </p>
          <p xml:id="i-Hhc3qYfJox3ZKgZNz3PSa1">
            De senaste årens fördjupade politiska samverkan i Mälarregionen
            kring infrastrukturfrågor (vägar och järnvägar) har varit framgångsrik.
            Vi menar att högre utbildning och forskning bör vara nästa tillväxtområde
            där en gemensam strategi utarbetas och förankras.
          </p>
          <head xml:id="i-8F1RYmbx7gYXTV9gaWcPpW" type="h2">
            Fler högskoleplatser till regionen och en rättvis andel av forskningsanslagen
          </head>
          <p xml:id="i-ENuxqcgHnrGtmAt8XM6nHP">
            Utbyggnaden av högskolan måste fortsätta. För att bryta snedrekryteringen
            till högre utbildning är det viktigt att fler tar steget till
            högskola och universitet. Målet att hälften av varje ungdomskull
            studerar vidare är bra. Men för att inte en fortsatt utbyggnad
            av högskolan ska urholka forskningsresurserna är det viktigt att
            nya statliga pengar satsas.
          </p>
          <p xml:id="i-BQ69zGXncN41YeSXoQmjVe">
            För att regionen inte ska missgynnas måste de dolda kostnader
            som Stockholms läns landsting i dag betalar beaktas vid nytecknande
            av nytt ALF-avtal.
          </p>
          <p xml:id="i-EgQY5c2JqY4RxnAaobKVUF">
            Det behövs fler högskoleplatser till Stockholm för att tillgodose
            näringslivets behov och skapa en tillräckligt konkurrenskraftig
            forskningsmiljö. I dag är den högre utbildningen underdimensionerad
            i regionen. Bristen på högskoleplatser och forskningsanslag hotar
            tillväxten.
          </p>
          <p xml:id="i-KrKLxKefVpfB7JKvns7Jad">
            För att vara en huvudstadsregion har Stockholm få årsstudieplatser
            i förhållande till sin befolkning. Stockholms län har 20 % av
            rikets befolkning men bara 15 % av utbildningsresurserna. Jämför
            man Stockholms län med de andra universitetslänen har Stockholm
            endast hälften så många årsplatser i förhållande till befolkningen.
            Det leder till att sökandetrycket på den högre utbildningen är
            betydligt större i Stockholm än i andra delar av landet. Endast
            30 % av förstahandsvalen kan tillgodoses i Stockholm, vilket i
            sin tur innebär att 70 % av dem som studerar inte läser det de
            helst vill. Detta kan vara en orsak till att övergångsfrekvensen
            från gymnasium till högskola är lägre än rikssnittet.
          </p>
          <p xml:id="i-7rdZBQ8qAfcEu7bJjiR97K">
            Om Stockholm ska fortsätta att vara en tillväxtmotor för Sverige
            måste antalet högskoleplatser öka. På kort sikt måste antalet
            utbildningsplatser öka med 10 000 i Stockholm inom efterfrågade
            utbildningar. Över en tioårsperiod handlar det om minst 25 000
            nya platser för att möta befolkningstillväxten. För att förbättra
            balansen mellan den norra och södra delen av regionen är det viktigt
            att åtskilliga av dessa nya platser förläggs till Södertörn.
          </p>
          <p xml:id="i-SvTvfuuAxpD74saUWJX3Rr">
            Också mot bakgrund av att ungdomskullarna som lämnar gymnasieskolan
            de kommande åren kommer att växa är det viktigt att fler platser
            inom den högre utbildningen skapas om inte konkurrensen ska hårdna
            ytterligare och andelen som går vidare till universitet och högskola
            ska minska i stället för att öka. Regionen måste ha en planering
            och beredskap för detta. Och staten måste ta sitt ansvar och skapa
            tillräckligt många nya platser.
          </p>
          <p xml:id="i-3FRehjEa2r16uuF6CoXDkZ">
            Huvudstadslänet svarar för närmare 50 % av sysselsättning och
            förädlingsvärde i högteknologisk industri. Men endast 20 % av
            de statliga forskningsanslagen kommer till Stockholm. Det är angeläget
            att höja forskningsanslagen till Stockholmsregionen så att dessa
            hamnar i paritet med andelen kunskapsintensiv sysselsättning i
            regionen. För att garantera detta är det viktigt att statens forskningsanslag
            ökar högst väsentligt de kommande åren. Vetenskapsrådet har bedömt
            att det krävs ca 7 miljarder kronor ytterligare till forskning
            och utveckling för att befästa och utveckla svensk forskning.
            Dagens system för forskningsfinansiering bör läggas om så att
            forskarna får mer långsiktiga arbetsvillkor. Också i detta perspektiv
            är ökade fasta forskningsresurser viktigt, inte minst mot bakgrund
            av att internationella forskningsprojekt ofta kräver motfinansiering.
            Forskningsmedel bör fördelas med ambitionen att stödja centers
            of excellence.
          </p>
          <head xml:id="i-KNr8n1CT99PqxZe6fmNVY8" type="h2">
            Skapa förutsättningar för Södertörns högskola att bli universitet
          </head>
          <p xml:id="i-AwSCQ49r9AEv4ZNmVGkfSE">
            För den regionala balansen och för att tillväxtpotentialen i
            hela Stockholmsregionen ska kunna utnyttjas maximalt är det oerhört
            viktigt att Södertörns högskola fortsätter att växa och utvecklas.
            Kravet är att högskolan ska bli ett universitet. Detta är en viktig
            del i en långsiktig strategi där Södertörns högskola ges möjlighet
            att fortsätta ta emot flera studenter, få ökat akademiskt anseende
            och mer forskningsmedel. Den pionjäranda som präglar Södertörn
            måste tillvaratas och utvecklas. Där har nämligen Södertörn en
            stor fördel om man jämför med andra äldre och kanske mer konservativa
            lärosäten som kan användas för att attrahera fler internationellt
            erkända forskare.
          </p>
          <p xml:id="i-AJyADiYyeLWfxWRL13PzDP">
            Strategin skulle kunna innehålla allt: kommunalt samarbete för
            att öka rekryteringen till vissa utbildningar, bygga eller erbjuda
            bra boendemiljöer för utländska forskare, utveckla samverkan ytterligare
            mellan näringslivet och högskolan eller forskningen, nya studentbostäder,
            praktikplatser, kommunikationer, insatser för att underlätta kommersialiseringen
            av forskningsresultat, Biocity m.m. Södertörnskommunerna och landstinget
            bör även försöka medverka till ett ökat samarbetet mellan Södertörn,
            KI och KTH, vilket kan leda till fler utbildningsplatser och mer
            forskning på Södertörn.
          </p>
          <p xml:id="i-69vvRwnFfuW8eMtBHKZoPn">
            Det är viktigt att se att sammanslagningen av Huddinge universitetssjukhus
            och KS kan komma att innebära en förbättring för Södertörn. Om
            man lyckas med målsättningen att sjukhuset blir ett av världens
            tio ledande universitetssjukhus, kommer sjukhuset att dra till
            sig en rad världsledande forskare, vilket kommer att få en enorm
            betydelse för möjligheten att förlägga mer kvalificerad forskning
            i Södertörnområdet.
          </p>
          <head xml:id="i-7VhyASwhdMPeGnuF1hu1tR" type="h2">
            Satsning på att kommersialisera forskningsresultat
          </head>
          <p xml:id="i-25ci2kXNb8raPr82m3PGp7">
            Trots att Stockholmsregionen intar en i internationell jämförelse
            framstående position när det gäller innovationskraft och förnyelse
            ligger problemet i stället i bristande förmåga och resurser för
            att kommersialisera idéerna. Tillväxten är låg och nyföretagande
            på nedåtgående.
          </p>
          <p xml:id="i-PAcvv9hsAh65DKif3kfAfs">
            En av de viktigaste orsakerna till problemen med kommersialisering
            av forskningsresultat är den tidiga finansieringen. Högskolorna
            borde satsa på att utveckla inkubatorer, dvs. organisationer som
            arbetar nära det akademiska entreprenörskapet och stöttar de första
            stegen i nystartade företag som vill utveckla forskning till kommersiella
            produkter på marknaden för att stötta dem när det gäller rådgivning,
            affärsutveckling och finansiering. Vinnova bör understödja sådan
            och liknande verksamhet. Det behövs för att göra det möjligt för
            högskolor att erbjuda stöd till forskarna för kommersialisering
            av forskningsresultat. Dessutom borde möjligheterna för akademiska
            och industriella forskare att röra sig mellan varandras miljöer
            utökas. Exempelvis borde förutsättningarna undersökas för att
            göra det möjligt för universitetslärare att vart tredje år kunna
            forska en termin i industriell miljö med bibehållen lön från arbetsgivaren
            och värdföretaget.
          </p>
          <head xml:id="i-RYPxbb1ws36LJdfB77a5i6" type="h2">
            Landstingets forskning bör stimulera teknikutveckling och närsjukvårdskonceptet
          </head>
          <p xml:id="i-63Cmm1B4VRtviD5vG8KRYA">
            Stockholms läns landsting bedriver forskning för i storleksordningen
            1,4 miljard kronor varje år. En stor del av pengarna går visserligen
            till ALF-avtalet men saknar i stor utsträckning därför samordning
            och styrning, vilket leder till att landstinget kanske främjar
            forskning på icke prioriterade områden samt bedriver samma typ
            av forskning på flera olika ställen.
          </p>
          <p xml:id="i-JH3KSGsabu9bAdoU1SLn85">
            Vi menar att landstingets egen forskning borde samordnas bättre
            för att uppnå en bättre sjukvård i länet och understödja närsjukvårdskonceptet.
            Läkare bör praktisera också inom närsjukvården under sin utbildningstid
            och på så sätt använda den senaste forskningen där. Här kan ett
            samarbete mellan KI och SLL utvecklas ytterligare. Lanstinget
            borde också kunna bedriva en strategisk upphandlingspolitik för
            att stärka forskning och utveckling inom medicinsk teknik. I dag
            köper landstinget alltför ofta amerikanskt trots att det finns
            svenska alternativ som är både bättre och billigare.
          </p>
          <head xml:id="i-LzQW4NWqfvc8WX2AYyxwXS" type="h2">
            Underlätta för utländska studenter och forskare i Sverige
          </head>
          <p xml:id="i-LzTHvuirdkwTBqSa9ykk8N">
            För ett litet land som Sverige är det viktigt att lyckas attrahera
            utländska studenter, doktorander och forskare som kan berika vår
            utbildning och forskning. Det finns i dagens regelverk obegripliga
            bestämmelser som tvingar många nyexaminerade studenter att lämna
            landet i stället för att ta arbete inom svenskt näringsliv.
          </p>
          <p xml:id="i-CdfULk51VPvcFSmRqFXAKv">
            Gäststudenter som studerar i Sverige måste enligt den s.k. återvändareregeln
            ha som avsikt att lämna landet efter avslutade studier. Detta
            är ett villkor för uppehållstillståndet. Regeln är kontraproduktiv
            inte minst för vår region vars tillväxt är beroende av tillgången
            på högutbildad arbetskraft. (Bara på KS är ca 140 av de 900 doktoranderna
            kineser i dag.) I både USA och Tyskland finns regler som ger gäststudenter
            möjlighet att söka arbetstillstånd för ett par år i landet efter
            avslutad examen. Sverige borde införa liknande regler.
          </p>
          <p xml:id="i-6bi3P6zdjNTpZ2EYBVAn9q">
            Det finns också andra liknande begränsningar som försvårar för
            utländska doktorander att verka i Sverige. Enligt utlänningsförordningen
            måste gäststudenter kunna visa att de kan klara sin försörjning
            för hela studietiden vid ansökningstillfället. För närvarande
            är försörjningskravet 6 300 kr per månad under minst tio månader
            om året. För en doktorand innebär det att denna finansiering på
            förhand måste vara klar för minst fyra år detta är svårt redan
            för svenska doktorander. Även försörjningskravet för gäststudenter
            borde därför ändras.
          </p>
          <p xml:id="i-2iRxiaw5oSbF3eqUU5NTQs">
            Ytterligare insatser kan göras i regionen för att underlätta
            för dessa studenter och forskare. Flera engelskspråkiga kurser
            på högskolor och universitet är ett måste om vi ska få flera att
            studera här. Men kanske borde en helt engelskspråkig högskola
            skapas i Stockholmsregionen. Bostäder och skolor för gästforskarna
            måste också finnas och fungera.
          </p>
          <p xml:id="i-3Fkf9LHrYn79nobrbK4evK">
            Sverige är i dag ett attraktivt land för utländska studenter.
            Den globala utbildningsmarknaden växer kraftigt, och det finns
            därför goda möjligheter för enskilda lärosäten att sälja högskoleutbildning
            och på så sätt finansiera utökad verksamhet och forskning. Det
            behöver inte uppstå någon motsättning mellan att enskilda studenter
            som reser till Sverige för att studera får betala en viss avgift
            och samtidigt vara fortsatt öppen och generös med olika studentutbytesprogram
            med utvecklingsländer och en fortsatt avgiftsfri högskoleutbildning
            i Sverige.
          </p>
          <head xml:id="i-S3GLXLWMWqFgYBBuZP69Y2" type="h2">
            Bredda rekryteringen till högre utbildning
          </head>
          <p xml:id="i-E3gM5KgVkXrW5SBj2C5kdP">
            Grunden för framgångsrik forskning och högskoleutbildning läggs
            i grund- och gymnasieskolan. Åtgärder för att bredda rekryteringen
            och bryta snedrekrytering till högre studier måste därför inledas
            redan i grundskolan. Särskilt angeläget är att ge barn och ungdomar
            som har problem med svenska språket stöd och hjälp.
          </p>
          <p xml:id="i-RXkyFgEzKD2mNbaqxhho2E">
            En hög andel av Stockholmsregionens ungdomar genomgår gymnasieutbildning
            men en förhållandevis låg andel går i dag vidare till högre studier.
            I vissa kommuner är det mindre än en tredjedel som går vidare
            till högre studier medan det i andra kommuner nästan är tvåtredjedelar.
          </p>
          <p xml:id="i-2x63wqr9FTRwiTPVTpFwqL">
            Kommuner med en låg övergångsandel har ett särskilt ansvar att
            med riktade insatser och samarbetsprojekt minska obalansen. Kontakterna
            mellan grundskolan, gymnasieskolan och högskolevärlden måste förbättras.
            För att fler ska våga och klara av högskolestudier bör Stockholmsregionen
            satsa på collegeår.
          </p>
          <p xml:id="i-SoHhuHmBNFRCJcQgyzS5Gq">
            Ett annat problem för regionen är det låga intresset för naturvetenskapliga
            och tekniska ämnen i barn- och ungdomsskolan. Även här måste kommunerna
            tillsammans med högskolorna skapa exempelvis attraktiva naturvetenskapliga
            utbildningar inom gymnasieskolan.
          </p>
          <p xml:id="i-Ev9KeEZux8uWNyL8AjWhEL">
            För att Stockholmsregionen ska nå upp till den nationella målsättningen
            om att hälften av alla 25-åringar ska gå vidare till högre utbildning
            krävs ett målmedvetet arbete. Men det krävs också nationella insatser
            i form av flera högskoleplatser till regionen.
          </p>
          <head xml:id="i-7MfbDsd6UJCxbGaKRD5QCw" type="h2">
            Europeiskt forskningsråd
          </head>
          <p xml:id="i-GoutHCRaXtcbdYB917VPjh">
            Sverige bör aktivt medverka i EU-arbetet med syfte att utveckla
            ett European Research Area. Inriktningen i det det internationella
            arbetet måste vara att minska fragmenteringen av forskningsanslagen
            och att rikta fokus mot att skapa bättre förutsättningar för starka
            kunskapsregioner i Europa.
          </p>
          <p xml:id="i-RS6HwDteetYzhcN4JBkK6c">
            EU:s forskningspolitik måste flytta fokus från sektorsforskning
            till att stödja centres of excellence. Deltagande i det europeiska
            samordningsorganet för forskningens infrastruktur (ESFRI) bör
            prioriteras. För att åstadkomma en förändring enligt ovan bör
            Sverige kraftfullt stödja utvecklingen av ett handlingskraftigt
            europeiskt forskningsråd.
          </p>
        </div>
        <div xml:id="i-4x2t5gWpi4gZ5RxJDuUm3b" type="signatureBlock">
          <list xml:id="i-RuX5beJzKJfxD9ZBnuzn5h">
            <item xml:id="i-MP4bPKK374j2SFMJtmRi4D" who="i-NW2TEoH8XmW9aSn2aKJ8EA" type="signature">
              Anders Ygeman (s)
            </item>
            <item xml:id="i-NUniFCq2aicfMv1bGMtDDA" who="i-4dHfDoweVJM2iAJu9BCQqo" type="signature">
              Tommy Waidelich (s)
            </item>
            <item xml:id="i-LVhqHQqWdDRWdhoXF3cUBP" who="i-6Yv6bDMEdGpsmCZBFnnZk4" type="signature">
              Björn von Sydow (s)
            </item>
            <item xml:id="i-X7qrQnMqbpf5JpZBxCz9F7" who="i-5gSCoqgN8cUnJLfPPLD7nv" type="signature">
              Christina Axelsson (s)
            </item>
            <item xml:id="i-6wybQTcJ3RW6zJu14eAjBG" who="i-TNGoE23iJfaY3bMVx88LYe" type="signature">
              Sylvia Lindgren (s)
            </item>
            <item xml:id="i-Ly14VVwQduCV4GejqVphUM" who="i-A5R84cTmpky3NHJ7nLKaEt" type="signature">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
