<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00333">
  <teiHeader>
    <fileDesc>
      <titleStmt>
        <title>Hälsoeffekten av höjd snusskatt</title>
        <author corresp="i-7BVrTrBc6AJDkYa3WEfLxy">av Jan R Andersson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hälsoeffekten av höjd snusskatt</title>
          <idno type="rdwebb">GZ02So333</idno>
          <rs type="number">So333</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So333/text</ref>
          <ref type="dokument_url_html">http://data.riksdagen.se/dokument/GZ02So333</ref>
          <ref type="dokumentstatus_url_xml">http://data.riksdagen.se/dokumentstatus/GZ02So333</ref>
          <ref type="doc">http://data.riksdagen.se/fil/A311737B-5CC3-403A-A28A-694D8102A43F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7qtyyA5WSVNZbRempBFxoE</idno>
            <name>Gustaf Hoffstedt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jv8kVqLvN59kAAeqUfzTj6" type="signed"/>
        <correspContext corresp="i-Jv8kVqLvN59kAAeqUfzTj6">
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-7qtyyA5WSVNZbRempBFxoE"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-D7w36wS9tFs14eq74KQtbD" type="numbering">
          <date when="2011-10-05"/>
        </correspAction>
        <correspAction xml:id="i-4qA9GMrw4HMZFLseKjK3Nn" type="submission">
          <date when="2011-10-03"/>
        </correspAction>
        <correspAction xml:id="i-NhovawEwcvYAoecbZwXXLq" type="transfer">
          <date when="2011-10-03"/>
        </correspAction>
        <correspAction xml:id="i-Nqd6KVNHBkMbwU4d8CJJq7" type="assigned"/>
        <correspContext corresp="i-Nqd6KVNHBkMbwU4d8CJJq7">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3YR41FYRmV8CpL54bmaqyw">
            Förslag till riksdagsbeslut
          </head>
          <p xml:id="i-PruDgxMrJq38dCvChMrhmT">
            Riksdagen tillkännager för regeringen som sin mening vad som
            anförs i motionen om hälsoeffekten av höjd snusskatt.
          </p>
        </div>
        <div type="motContent">
          <head xml:id="i-TG5hxS22LEgp4bCxjrt8Q5" type="h1">
            Motivering
          </head>
          <p xml:id="i-PGKRhJgxxdwotajBWDEsaZ">
            Två mandatperioder i följd har den borgerliga regeringen höjt
            skatten på det svenska snuset. De första fyra åren gav 173 procents
            höjd skatt och under den nuvarande mandatperioden har skattetrycket
            ökats ytterligare med 13 procent.
          </p>
          <p xml:id="i-PZGXRdvFkwM7KJVbZFNs1K">
            Punktskatter på utpräglade konsumtionsvaror är möjligtvis en
            nationalekonomiskt effektiv skattebas, men i fallet med snus lindas
            detta in i budgetformuleringar om att detta är gynnsamt för folkhälsan,
            vilket blir ihåligt när samma mandatperioder renderat i jämförelsevis
            marginella skattehöjningar på cigaretter och alkohol, produkter
            vars direkta eller indirekta skadeverkningar på folkets kollektiva
            hälsa och belastningar på sjukvård och rättsväsende vida överstiger
            de allra mest radikala beräkningar av snusets samlade skador på
            de som använder produkten.
          </p>
          <p xml:id="i-RCgSgpCVcztFwwyVERMFzu">
            Effekten av dessa höjningar har inneburit att en dosa snus numera
            prismässigt kan jämföras med ett paket cigaretter. Om punktskatter
            ska bidra till att styra konsumtion bort från skadligt beteende
            får ensidigheten i punktskatterna anses bygga på en bristande
            konsekvensanalys. Om det kostar lika mycket att röka som att snusa
            saknas incitament att växla vana.
          </p>
          <p xml:id="i-GEqKuL9twuMS9SrtE4DPcM">
            Vad är mer problematiskt är att svenska staten medverkar till
            ett likställande av rökning med snusning, vilket saknar vetenskaplig
            grund och riskerar att vända en mångårig tydlig trend där allt
            fler efter eget huvud slutar röka med hjälp av snus?
          </p>
          <p xml:id="i-LDm4t4bBGPJFsd248W14cb">
            Det råder i dag en total vetenskaplig enighet om att rökning
            är odiskutabelt farligare än snusning. Ingen ifrågasätter detta
            längre, inte ens Folkhälsoinstitutet eller Socialstyrelsen.
          </p>
          <p xml:id="i-FEQjEfvuEgKTc1dKvQkWFv">
            Flera undersökningar har visat att snus spelar en viktig roll
            när det gäller att få inbitna rökare att sluta röka. Även Socialstyrelsen
            framhöll detta i sin rapport Folkhälsan 2005.
          </p>
          <p xml:id="i-NMdyHksYXkRJZwATJBMquA">
            De senaste åren har nya viktiga vetenskapliga fakta om svenskt
            snus presenterats fakta som är av största betydelse för folkhälsan
            och därmed för den förda folkhälsopolitiken, som regeringen anför
            som argument för sin punktskattepolitik.
          </p>
          <p xml:id="i-6kzVxgm8KJDvL9kZj2Japu">
            Bland annat uppmärksammade en av världens mest ansedda medicinska
            tidskrifter The Lancet i sitt majnummer 2007 snuset i tre artiklar.
            I en av artiklarna dras följande slutsats: Current smokers who
            switch to snus rather than continuing to smoke can realise substantial
            health gains. Snus could produce a net benefit to health at the
            population level if it is adopted in sufficient numbers by inveterate
            smokers.
          </p>
          <p xml:id="i-2w3JmBE9iH2bWaZYkus8Lq">
            Vidare presenterade EU-kommissionens vetenskapliga kommitté,
            SCENIHR, år 2008 sin rapport som konstaterar att en rökare som
            går över till snus avsevärt minskar risken att drabbas av tobaksrelaterad
            sjukdom och att tillgången till snus i Sverige haft positiva effekter
            på den svenska folkhälsan.
          </p>
          <p xml:id="i-Sb245P8xhHQpbUqzr5XVcp">
            Under 2011 publicerade den välrenommerade gruppen på ett trettiotal
            forskare kring tobaksforskaren Bofetta, verksam vid The International
            Prevention Research Institute i Lyon, en omfattande studie (Cigar
            and pipe smoking, smokeless tobacco use and pancreatic cancer:
            an analysis from the International Pancreatic Cancer Case-Control
            Consortium (PanC4) som helt avfärdade den länge fruktade kopplingen
            mellan bukspottskörtelcancer och snus, en uppfattning som sedan
            2005 ständigt framförs av Folkhälsoinstitutet som en av huvudinvändningarna
            mot att omvärdera hälsoriskerna med svenskt snus.
          </p>
          <p xml:id="i-HRjiSpXGfg156r2Xar9DMa">
            Hur mycket vetenskap ska det krävas för att snus i Sverige det
            land som haft bruket spritt i breda befolkningslager sedan tvåhundra
            år utan påvisade folkhälsostatistiska riskökningar får sin korrekta
            vetenskapliga värdering folkhälsopolitiskt?
          </p>
          <p xml:id="i-6cVbiJ4GQAucCmLE7P7UmP">
            Under de senaste åren har vi kunnat notera att nedgången av antalet
            rökare har planat ut samtidigt som antalet snusare har blivit
            färre. I vissa grupper, exempelvis bland unga kvinnor, kan man
            se en tydlig trend att rökningen ökar, vilket är olyckligt.
          </p>
          <p xml:id="i-VAnjkZn6LHEzXTy7ihc5Kb">
            En tolkning av effekterna av snusskattehöjningarna skulle därför
            vara att många rökare fortsatt röka istället för att växla till
            en mindre skadlig tobaksprodukt, då skatten utgör ett starkt styrinstrument.
            De negativa hälsoeffekterna av detta skulle i sådana fall vara
            avsevärt större än om antalet rökare fortsatt minskat.
          </p>
          <p xml:id="i-RqavgSKbZYzRyeiX8k5Mff">
            Genom väsentligt större höjningar av skatten på snus än på cigaretter
            signalerar regeringen till rökarna att de lika gärna kan fortsätta
            med sin rökning som att gå över till snus. Det görs ingen särskiljning
            folkhälsopolitiskt, vilket står utan faktagrund.
          </p>
          <p xml:id="i-92sGKGRLDGxZmoRqagA5Ut">
            Kontinuerliga skattehöjningar innebär också en felaktig signal
            till EU, som regeringen i andra sammanhang på goda grunder försöker
            övertyga om att snusning är väsentligt mindre farligt än rökning.
            Om inte Sverige gör en tydlig åtskillnad mellan snuset och cigaretten
            ska vi inte bli överraskade av att EU anser det vara klarlagt
            att Sverige delar kommissionens ståndpunkt att snus är den enda
            och därmed farligaste tobaksprodukten som är totalförbjuden i
            EU.
          </p>
          <p xml:id="i-CyNJuzgJB7AjF4NUMDxnqb">
            Mot ovanstående bakgrund anser vi att det är viktigt att denna
            fråga belyses ur ett hälsoperspektiv. Effekterna av regeringens
            skattepolitik ska inte motverka målsättningarna inom folkhälsopolitiken.
          </p>
          <p xml:id="i-T1idaqc3fWVHgk3mjBAW4D">
            Höga punktskatter styr konsumtion. Regeringen ska inte eftersträva
            att skatta sönder en näring som inte har några klarlagda skador
            på brukaren som är av sådan art att man kan klassa dem som hälsovådliga.
            Skatten på snus blir särskilt anmärkningsvärd satt i relation
            till de lindriga eller icke-existerande höjningarna på cigaretter
            och alkohol.
          </p>
          <p xml:id="i-VuBvQYZFVYeSC4mDzh8Htv">
            Gärna hög punktskatt på hälsovådliga produkter. Men svepande
            argumentation om att bara för att en vara innehåller tobak så
            är den per definition farlig håller inte; den bör omprövas för
            att stärka en utveckling av minskat rökande i Sverige.
          </p>
        </div>
        <div type="motSignatures">
          <list>
            <item xml:id="i-9bGejKuqTSF7N8LV7WkL3q" who="i-7BVrTrBc6AJDkYa3WEfLxy">
              Jan R Andersson (M)
            </item>
            <item xml:id="i-87qAziSEcmNpKuz2eBNq6c" who="i-PVeQcRvegJXJJo2H94BNti">
              Mikael Cederbratt (M)
            </item>
            <item xml:id="i-9aWjmEy9mB7yTSQCPr4ori" who="i-7qtyyA5WSVNZbRempBFxoE">
              Gustaf Hoffstedt (M)
            </item>
          </list>
        </div>
      </div>
    </body>
  </text>
</TEI>
