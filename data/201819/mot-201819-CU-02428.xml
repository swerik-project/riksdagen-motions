<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-02428">
  <teiHeader>
    <fileDesc>
      <titleStmt>
        <title>Bostäder</title>
        <author corresp="i-RSqbTnBBX6dtdvF5RUM8Lr">av Ola Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2428 av Ola Johansson m.fl. (C)</title>
          <idno type="rdwebb">H6022428</idno>
          <rs type="number">2428</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6022428/text</ref>
          <ref type="dokument_url_html">http://data.riksdagen.se/dokument/H6022428</ref>
          <ref type="dokumentstatus_url_xml">http://data.riksdagen.se/dokumentstatus/H6022428</ref>
          <ref type="docx">http://data.riksdagen.se/fil/C0AE3B96-A5E3-4B67-AE70-DD997374EA1B</ref>
          <ref type="pdf">http://data.riksdagen.se/fil/BEDF291F-1293-4AF2-B628-FBC7DE8EBE89</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WeLortfQ7n2Qv1CuJgQAcF" type="signed"/>
        <correspContext corresp="i-WeLortfQ7n2Qv1CuJgQAcF">
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-CogUoo4kgx7GrYKZ4ziuvR" type="submitted">
          <date when="2018-11-30"/>
          <time when="09:19:07"/>
        </correspAction>
        <correspAction xml:id="i-LeXoaKQk9VWjfYjJbXzMAb" type="reviewed">
          <date when="2018-11-30"/>
          <time when="10:19:24"/>
        </correspAction>
        <correspAction xml:id="i-CnFtF97eyrVUsmxBXAvAuD" type="referred">
          <date when="2018-12-05"/>
        </correspAction>
        <correspAction xml:id="i-EJxz7xwYSDqnMo4N2sfzLm" type="assigned">
          <date when="2019-06-14"/>
          <time when="08:28:34"/>
        </correspAction>
        <correspContext corresp="i-EJxz7xwYSDqnMo4N2sfzLm">
          <ref type="assignedTo">Civilutskottet</ref>
        </correspContext>
        <correspAction xml:id="i-493nmNbpEiQn1CXMzWcQGx" type="behandlas_i"/>
        <correspContext corresp="i-493nmNbpEiQn1CXMzWcQGx">
          <ref type="uppgift">2018/19:MJU10</ref>
          <ref type="ref_dok_id">H601MJU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU10</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VuiPGJ2bYCyHqwoCecZvUo" type="behandlas_i"/>
        <correspContext corresp="i-VuiPGJ2bYCyHqwoCecZvUo">
          <ref type="uppgift">2018/19:CU5</ref>
          <ref type="ref_dok_id">H601CU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU5</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7MQhmMnmPpzn24gra52T65" type="behandlas_i"/>
        <correspContext corresp="i-7MQhmMnmPpzn24gra52T65">
          <ref type="uppgift">2018/19:CU8</ref>
          <ref type="ref_dok_id">H601CU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU8</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SjsxsnLGYUCyUTgdsfe4KR" type="behandlas_i"/>
        <correspContext corresp="i-SjsxsnLGYUCyUTgdsfe4KR">
          <ref type="uppgift">2018/19:SkU11</ref>
          <ref type="ref_dok_id">H601SkU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU11</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cxb1qfxJuvY7NigbCwGRmr" type="behandlas_i"/>
        <correspContext corresp="i-Cxb1qfxJuvY7NigbCwGRmr">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M6nawzpCfhTYRvuK1tAFrr" type="behandlas_i"/>
        <correspContext corresp="i-M6nawzpCfhTYRvuK1tAFrr">
          <ref type="uppgift">2018/19:MJU9</ref>
          <ref type="ref_dok_id">H601MJU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6DBK7oma28t9cpWhSvMqm8" type="behandlas_i"/>
        <correspContext corresp="i-6DBK7oma28t9cpWhSvMqm8">
          <ref type="uppgift">2018/19:CU11</ref>
          <ref type="ref_dok_id">H601CU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU11</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8BdZF2dz8hWWwPd1HvgxSJ" type="behandlas_i"/>
        <correspContext corresp="i-8BdZF2dz8hWWwPd1HvgxSJ">
          <ref type="uppgift">2018/19:CU13</ref>
          <ref type="ref_dok_id">H601CU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU13</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PuqyQNUCZP4CLGBVF7N2FG" type="behandlas_i"/>
        <correspContext corresp="i-PuqyQNUCZP4CLGBVF7N2FG">
          <ref type="uppgift">2018/19:CU12</ref>
          <ref type="ref_dok_id">H601CU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2428 av Ola Johansson m.fl. (C)
          Bostäder
        </div>
      </div>
      <div type="motBody">
        <div type="motSummary">
          <head xml:id="i-5Vqg2F7y52UqTkJrLtDMew">
            Sammanfattning
          </head>
          <p xml:id="i-NDG7UzRPvjVAxGfvJo2bMy">
            Människors möjlighet att finna en bostad är en förutsättning
            för tillväxt i hela landet. Men nästan hela Sverige lider av bostadsbrist.
            Boverket bedömer att omkring 67 000 nya bostäder per år behöver
            byggas fram till 2025. Åren 2006–2014 genomfördes en rad viktiga
            regelförenklingar som ledde till att byggtakten ökade. Men byggandet
            har nu återigen börjat minska. I dagsläget färdigställs färre
            bostäder än vad som skulle behövas, vilket innebär att bristen
            på bostäder de kommande åren riskerar att förvärras. Och eftersom
            byggbranschen är mycket konjunkturkänslig finns anledning till
            oro då konjunkturen sannolikt kommer att vända nedåt de kommande
            åren.
          </p>
          <p xml:id="i-8wyJQ6P6djrYKNn3B6vfxR">
            Svensk bostadsmarknad har ett antal problem som var för sig är
            allvarliga och som tillsammans gör bostadsmarknaden till ett av
            de samhällsområden som är i störst behov av reformer. Detta är
            något som behöver hanteras på ett ansvarsfullt sätt, och inom
            ramen för blocköverskridande överenskommelser som leder till konkreta
            åtgärder, både för att motverka bostadsbristen och för att gynna
            en hållbar samhällsbyggnadspolitik i hela landet.
          </p>
          <p xml:id="i-MkYmk5NzXFWyx8Gv5iBgFC">
            Utmaningarna för den svenska bostadsmarknaden är flera. Trösklarna
            till bostads­marknaden är höga för den som är ung eller den som
            nyligen kommit till Sverige. Samtidigt finns en rad regler som
            hindrar byggandet i attraktiva områden på lands­bygden, vilket
            i sin tur hämmar utvecklingen utanför städerna. Det befintliga
            bostads­beståndet utnyttjas inte effektivt. Prisreglering av hyror
            skapar köer samtidigt som det påverkar möjligheterna att bygga
            hyresrätter, och flyttskatter gör rörligheten trögare även i det
            ägda boendet. Höga bostadspriser, särskilt i storstäderna, har
            bidragit till en ökad skulduppbyggnad och en situation som inte
            är långsiktigt hållbar.
          </p>
          <p xml:id="i-PVYXafWZ8MrNuVmmKjhMyo">
            Centerpartiet vill se omfattande regelförenklingar och förbättrad
            marktillgång, succesivt införa en friare hyressättning med starkare
            koppling till bostäders marknads­värde, ett mer energieffektivt
            byggande och ett fortsatt arbete för att värna den finansi­ella
            stabiliteten. Centerpartiet vill fasa ut de statliga byggsubventionerna
            i form av investeringsstöd till byggherrar och byggbonusar till
            kommuner, och ersätta dessa med sundare skatteregler, fortsatta
            regelförenklingar, och en modern social bostadspolitik.
          </p>
        </div>
        <div type="motProposal" subtype="förslag">
          <head xml:id="i-TisWYtfvHSDPgVmvWzfyjw">
            Förslag till riksdagsbeslut
          </head>
          <list style="ol">
            <item xml:id="i-S49gtMHoaQ1srwhkPzy9Et">
              Riksdagen ställer sig bakom det som anförs i motionen om att
              riksintressen bör definieras tydligare och uppta mindre yta så
              att de inte onödigtvis hindrar tillkomsten av fler bostäder och
              tillkännager detta för regeringen.
            </item>
            <item xml:id="i-RWuoErdngC6Hw2k5Ew4zbS">
              Riksdagen ställer sig bakom det som anförs i motionen om att
              utreda en möjlighet att låta kommunerna förändra eller upphäva
              kommunalt upprättade naturreservat och tillkännager detta för
              regeringen.
            </item>
            <item xml:id="i-gN6BFct3UC6prL1JhYBw9">
              Riksdagen ställer sig bakom det som anförs i motionen om proportionalitet
              i bedömningen av bostadsbyggande på landsbygden och tillkännager
              detta för regeringen.
            </item>
            <item xml:id="i-66AnEzxfs36pirZkRr32R6">
              Riksdagen ställer sig bakom det som anförs i motionen om att
              reformera strandskyddet och ge kommunerna ansvaret för att bestämma
              vilka strandområden som bör bevaras och vilka som får bebyggas
              och tillkännager detta för regeringen.
            </item>
            <item xml:id="i-2ffxw4qdhvozpXpx9TcoeP">
              Riksdagen ställer sig bakom det som anförs i motionen om ett
              bättre utnyttjande av de statliga kreditgarantierna och tillkännager
              detta för regeringen.
            </item>
            <item xml:id="i-UPqLTFsKaSn51LTgUM1wLT">
              Riksdagen ställer sig bakom det som anförs i motionen om att
              verka för att förbättra Lantmäteriets service och se över möjligheten
              att låta delar av lantmäteriverksamheten övertas av andra aktörer
              och tillkännager detta för regeringen.
            </item>
            <item xml:id="i-Q5Ln6YCqd2wjidguzg54WE">
              Riksdagen ställer sig bakom det som anförs i motionen om att
              utreda hur regler om privat initiativrätt kan utformas med bibehållet
              kommunalt ansvar för översiktsplanering, planbeslut och bostadsförsörjning
              och tillkännager detta för regeringen.
            </item>
            <item xml:id="i-LLR11ZfzAJtrDYFt8PWyvF">
              Riksdagen ställer sig bakom det som anförs i motionen om att
              fortsätta med nationella regelförenklingar och verka för att genomföra
              kommunal försöksverksamhet för att förkorta, förändra och förenkla
              byggprocesser och tillkännager detta för regeringen.
            </item>
            <item xml:id="i-UDupsAAnZWwrbky93uXg28">
              Riksdagen ställer sig bakom det som anförs i motionen om att
              införa enklare regler för byggande utanför detaljplanelagt område
              och tillkännager detta för regeringen.
            </item>
            <item xml:id="i-2Vz7DriExV7BP3SyJQB8xd">
              Riksdagen ställer sig bakom det som anförs i motionen om att
              verka för att begränsa sakägarkretsen, införa en maximal handläggningstid
              och utreda införandet av en avgift för överklagande och tillkännager
              detta för regeringen.
            </item>
            <item xml:id="i-BagCEybERoeqBhwGMAf9Yt">
              Riksdagen ställer sig bakom det som anförs i motionen om att
              ändra sättet att mäta utomhusbuller och tillkännager detta för
              regeringen.
            </item>
            <item xml:id="i-UUTuz59wwUfFQegKAdTFF6">
              Riksdagen ställer sig bakom det som anförs i motionen om att
              stärka den sökandes rätt genom omvänd bevisbörda, så att ansvaret
              ligger hos myndigheten att kunna påvisa att ett ärende strider
              mot lagstiftningen, och detta tillkännager riksdagen för regeringen.
            </item>
            <item xml:id="i-FwFUByS65VE6ybgVAnVYcL">
              Riksdagen ställer sig bakom det som anförs i motionen om förenklad
              redovisning som medger längre avskrivningstider för allmännyttan
              på svaga bostadsmarknader och tillkännager detta för regeringen.
            </item>
            <item xml:id="i-7BVTuECLHkFyBw1ucjUYky">
              Riksdagen ställer sig bakom det som anförs i motionen om att
              uppdra åt Bokföringsnämnden att ge tydligare råd om när nedskrivningar
              krävs och tillkännager detta för regeringen.
            </item>
            <item xml:id="i-VDEXLBrsV1MdHfWhxaX4wG">
              Riksdagen ställer sig bakom det som anförs i motionen om att
              verka för energieffektivt och hållbart byggande och tillkännager
              detta för regeringen.
            </item>
            <item xml:id="i-VmXVmwGeXTf7fRc46APe9j">
              Riksdagen ställer sig bakom det som anförs i motionen om att
              se över beskattningen när det gäller att köpa, äga och sälja sin
              bostad och tillkännager detta för regeringen.
            </item>
            <item xml:id="i-GGcZtKuxDtp19f6TKEprCL">
              Riksdagen ställer sig bakom det som anförs i motionen om en utformning
              av amorteringsregler som värnar den finansiella stabiliteten utan
              att skapa orimligt höga trösklar till eget boende och tillkännager
              detta för regeringen.
            </item>
            <item xml:id="i-DwTnMAPonFojhac7BCQMFU">
              Riksdagen ställer sig bakom det som anförs i motionen om en översyn
              av hyresmarknaden som öppnar för en friare hyressättning, med
              ett bibehållet besittningsskydd för hyresgästen och ett skydd
              mot plötsliga hyreshöjningar, och tillkännager detta för regeringen.
            </item>
            <item xml:id="i-5zygna357P59UAYNoyAbUb">
              Riksdagen ställer sig bakom det som anförs i motionen om behovet
              av ett nationellt samlat grepp för en modern social bostadspolitik
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JgKTVCSghWaxwt1itVmYHG" type="h1">
            Motivering
          </head>
          <p xml:id="i-CHoEVsYu2zSFvGAD7tNm5S">
            Behovet av bostäder är stort i Sverige. Enligt Boverket rapporterar
            243 av Sveriges 290 kommuner att de har bostadsbrist 2018. Det
            innebär att fler bostäder behöver byggas. Men förutsättningarna
            för bostadsbyggandet och skapandet av bra boendemiljöer skiljer
            sig åt i olika delar av landet. En hållbar bostadspolitik måste
            utgå från lokala förutsätt­ningar, samtidigt som den måste vara
            anpassad till de övergripande samhällsutmaningar vi står inför.
            Det handlar om klimat- och miljöpåverkan, en sund samhällsekonomi,
            arbetsmarknaden, sociala faktorer, infrastruktur med mera.
          </p>
          <head xml:id="i-PM88pPB5ZcoMtRwnP9fFNT" type="h2">
            Mer byggbar mark
          </head>
          <p xml:id="i-Q2pro2Pgw98Ntt9cxhwxKk">
            En av de största utmaningarna för möjligheten att bygga mer i
            Sverige är bristen på byggbar mark. Stränga krav på bullernivåer
            och tillgänglighet i kombination med lokala varierande kravställningar
            har lett till långa och oförutsägbara planprocesser som hindrar
            och fördyrar bostadsbyggande. Riksintressena behöver ses över
            och reformeras. Centerpartiet anser att riksintressena måste vara
            tydligare definierade, färre till antalet och uppta en mindre
            yta. Det måste också vara möjligt att väga andra intressen – som
            bostadsbyggande – mot de värden som riksintressena ska skydda.
          </p>
          <p xml:id="i-PmDJcb9gUA36gN92hDpH4D">
            Många av de miljöskydd som finns är mer långtgående än nödvändigt
            och blir i realiteten begränsningar av människors möjlighet att
            utnyttja sin mark på ett värde­skapande sätt. Områden med betydande
            naturvärden måste givetvis skyddas, men kommunalt instiftade naturreservat
            måste kunna omprövas av kommunerna själva. Det är inte rimligt
            att kommuner kan instifta naturreservat de sedan inte kan påverka.
            På samma sätt behövs en proportionalitet när det gäller bedömningen
            av bostadsbyggande på landsbygden. Värdefull jordbruksmark behöver
            skyddas från omfattande exploate­ring. Men samtidigt måste det
            vara möjligt att tillskapa enskilda tomter som kan bebyggas. Lagstiftningen
            på området bör vara utformad så att utveckling och livskraft på
            landsbygden inte allvarligt förhindras.
          </p>
          <p xml:id="i-JNbsvfGM188RzFdmCSAfm4">
            Strandskyddsreglerna är i många delar av landet ett hinder för
            byggandet. Många kommuner vittnar i dag om att möjligheterna att
            skapa attraktivitet begränsas av ett stelbent strandskydd. Att
            värna viktiga strandmiljöer, allemansrätten och människors tillgång
            till naturen är för Centerpartiet en självklarhet, men det måste
            också finnas en avvägning mellan bevarande och utveckling. Därför
            vill vi ge kommunen ett avgörande inflytande att bestämma över
            vilka strandområden som ska bevaras och vilka som kan bebyggas.
            I majoriteten av landets kommuner finns få eller inga rimliga
            skäl att förhindra byggnation i strandnära lägen. Det ska vara
            möjligt att bygga och bedriva verksamhet även strandnära, och
            möjliggöra att fler områden pekas ut som så kallade LIS-områden,
            landsbygdsutveckling i strandnära lägen.
          </p>
          <p xml:id="i-VGSkuSwreuXq2hxTpSjxRZ">
            Centerpartiet vill även se att de statliga kreditgarantierna
            utnyttjas bättre och fokuseras för att underlätta byggande på
            landsbygden. Det behövs förbättrade ekonomiska villkor att låna
            upp kapital för att bygga där människor vill bo. Regelverk ska
            också gynna kreditgivning till dem som har kreditvärdighet och
            vill bygga sin bostad på landsbygden, trots att en sådan bostad
            inledningsvis kan tappa i värde. Kommunala bostadsbolag bör kunna
            bygga hyresrätter där det finns långsiktig lön­samhet, i synnerhet
            för att avhjälpa lokal bostadsbrist. Där tolkningar av redovisnings­regler
            för bostadsbolagen inte avspeglar de verkliga ekonomiska förhållandena
            bör de tolkningarna ändras så att byggandet underlättas. Ansvariga
            myndigheter, såsom Boverket, behöver också blir mer aktiva när
            det gäller att stödja kommuner i arbetet med att tolka regler
            och bidra till en ansvarsfull bostadsplanering.
          </p>
          <p xml:id="i-VH7zqfU5jhZasimui2EoVq">
            Lantmäteriets verksamhet är central för att hela landet ska kunna
            växa. Tyvärr brister den servicen i dag. Kontor läggs ner och
            handläggningstiderna vid förrättningar och fastighetsbildning
            är långa vilket fördröjer bostadsbyggandet. För att effektivisera
            Lantmäteriet bör delar av verksamheten öppnas upp för privata
            aktörer. Enkla förrättningar såsom fastställande av andelstal
            i samfälligheter bör kunna beslutas lokalt.
          </p>
          <head xml:id="i-KvVpVhhbczFvt49gpgxSni" type="h2">
            Regelförenklingar
          </head>
          <p xml:id="i-FeVAT67o1DtYTFMoY6REMg">
            För att råda bot på bostadsbristen behövs ett fortsatt arbete
            med att ta bort och ändra stela, olämpliga och svårtolkade regler
            som hindrar nybyggnation. Centerpartiet vill värna det kommunala
            planmonopolet, stärka regionplaneringen och ge kommuner möjlighet
            att själva besluta om förenklade processer. Plan- och bygglagen
            behöver fortsatt reformeras med ett fokus på ett mer flexibelt
            användande av planinstrumentet, kortare planprocesser och fler
            bygglovsbefriade åtgärder.
          </p>
          <p xml:id="i-V7QuJ68THPWcESuZ8Q5ybS">
            Bostadsplanering ska fortsatt vara kommunens ansvar. Men den
            privata initiativ­rätten behöver utvecklas och stärkas. Översiktsplanernas
            ställning bör stärkas så att möjlighet kan ges till byggföretag
            att genom privat initiativrätt själva utarbeta planer och få dessa
            antagna. I områden som inte är detaljplanelagda bör det införas
            avsevärt enklare regler och det behöver bli möjligt att göra små
            förändringar i redan antagna detaljplaner. Fler aktörer bör få
            möjlighet att konkurrera om att bygga i nya och attraktiva lägen.
            Personer som önskar bygga sitt hem bör ges större möjlighet att
            gå samman i byggemenskaper för att anlita entreprenör och själva
            söka bygglov för flerbostadshus.
          </p>
          <p xml:id="i-Xg4bR6nMQSCXBNhitZDPGR">
            Handläggningstiderna på alla nivåer behöver kortas. Bygglovsprövningar
            bör begränsas i tid. En faktor som driver upp tiden för produktion
            av bostäder är de många och långa överklagandeprocesser som nästan
            alltid uppstår. Sakägarkretsen vid ett överklagande bör begränsas.
            Effekterna av införandet av en avgift för den som överklagar beslut
            om bygglov och detaljplan bör utredas. Därtill bör den enskildes
            rätt vid prövningar av bygglov stärkas.
          </p>
          <p xml:id="i-DsNotwtKor3cu9vxF1oemN">
            Regeringen har tillgodosett Centerpartiets och Alliansens krav
            på höjda riktvärden för buller. Det är värdefullt, inte minst
            för möjligheten att bygga mindre bostäder. Men man bör övergå
            till att mäta buller på insidan av fastigheten i stället för som
            i dag vid fasaden. Därutöver krävs en översyn av tillgänglighetsreglerna,
            som framför allt gör små lägenheter för exempelvis studenter dyra
            att bygga. Man ska kunna garantera tillgängliga bostäder för alla
            som behöver det, samtidigt som kraven på anpassning av alla bostäder
            minskas.
          </p>
          <p xml:id="i-LAmdJdx2gKN65d4Tt1dmEv">
            Enklare regler och större frihet för den enskilde är särskilt
            viktigt på landsbygden. Det behövs enklare planprocesser, möjlighet
            till fler bygglovsbefriade åtgärder, enklare planbeslut och möjlighet
            att göra förändringar inom befintliga planer.
          </p>
          <p xml:id="i-XDg25cwXPQkeAvsyfXARjK">
            Vi vill stärka den enskildes rätt vid prövningar av bygglov genom
            omvänd bevis­börda så att ansvaret ligger hos myndigheten att
            kunna påvisa att ett ärende strider mot lagstiftningen.
          </p>
          <p xml:id="i-PzNJhsmYjRYNxH1ce685Lz">
            Ett stort antal kommuner vittnar om att det är svårt att bygga
            bostäder, även om behovet är stort. Ofta är anledningen att de
            kommunala bostadsbolagen tvingas till stora nedskrivningar när
            ett projekt är färdigställt. Den så kallade allbolagen kräver
            att kommunägda bostadsbolag ska bedrivas affärsmässigt på likvärdiga
            villkor som privata. Att genomföra projekt som på pappret går
            med förlust riskerar att vara ett brott mot detta krav och kan
            också innebära att kommunen hamnar i konflikt med EU:s statsstödsregler.
          </p>
          <p xml:id="i-JvQxk1upMwcSm5GfhBJvn5">
            Reglerna för redovisning och värdering måste vara anpassade för
            hela landet. Centerpartiet vill därför utreda två regelförändringar
            för att öka möjligheten att bygga på landsbygden. För det första
            bör möjligheten att tillåta portföljvärdering vid förtätning ses
            över. Om ett bolag förtätar ett befintligt bostadsbestånd ska
            nedskrivning inte behöva ske om beståndet som helhet är korrekt
            värderat i bokföringen. Det skulle underlätta byggande inte minst
            på landsbygden. För det andra bör möjligheten att använda snabbare
            avskrivning i stället för nedskrivning utredas. Genom att tillåta
            en snabbare avskrivning under ett antal år, för att få marknadsvärde
            och bokfört värde att konvergera, krävs inte en omedelbar nedskrivning
            i de fall där det bokförda värdet bara marginellt överstiger det
            beräknade marknadsvärdet.
          </p>
          <p xml:id="i-GcwHarkLm1xzjfrjbWXMbj">
            Utöver dessa regelförändringar vill Centerpartiet även uppdra
            åt Bokförings­nämnden att än tydligare beskriva när nedskrivningar
            krävs. Idealt bör en checklista tas fram där det framgår att om
            ett byggprojekt har hållit en rimlig budget, beläggningen är god
            och hyresintäkterna tillräckliga ska inte samma nedskrivning behöva
            ske. För att ytterligare stödja kommunerna behöver Boverket som
            erbjuda handledning för kommuner när det gäller EU:s statsstödsregler.
            På så vis minskar risken för att kommuner hamnar i konflikt med
            dessa.
          </p>
          <head xml:id="i-56pvGkVMwY1Y6dhqE9qeTM" type="h2">
            Fasa ut ineffektiva subventioner
          </head>
          <p xml:id="i-3xXBwTg7U7edNz9qbqwQ61">
            Den rödgröna regeringen har under sin tid vid makten infört bostadssubventioner
            som kombinerats med hårt reglerade krav och ett stopp för regelförenklingsarbetet.
            Det var fel väg att gå. Subventionerna av bostadsbyggandet avvecklades
            en gång i tiden då de inte förmådde öka nybyggnationen utan i
            stället bidrog till högre kostnader. När nu byggtakten återigen
            vänt neråt kan vi konstatera att subventionerna inte heller denna
            gång fått avsedd effekt. Det är viktigt att ha respekt för att
            företagen inom bygg- och bostadsbranschen behöver långsiktiga
            spelregler, och att de i och med återinförandet av subventionerna
            anpassat sig till gällande förutsättningar. Likväl avser Centerpartiet
            att subventionerna inte bidrar till en väl fungerande marknad
            och att de därför bör fasas ut.
          </p>
          <p xml:id="i-XqxQMZ47qdxVcFQnM3A9Qi">
            Nya finansieringslösningar kan bidra till att öka bostadsbyggandet.
            Centerpartiet vill pröva modeller med förhandlingspersoner och
            tillförande av externt kapital för långsiktig finansiering, liknande
            det som föreslås i Sverigeförhandlingen, för drift och skötsel
            av bland annat värme- och va-system, gator, fastigheter och trafiklösningar.
            Centerpartiet anser även att privatpersoner ska kunna delta i
            finansieringen av hyresbostäder genom flexiblare regler, där en
            hyresgäst genom att satsa eget kapital vid nyproduktion kan tillgodogöra
            sig en lägre hyra. För att möjliggöra detta krävs en mer flexibel
            lagstiftning kring hyresrätter samt att Skatteverket tillåter
            olika insatser i olika boenden.
          </p>
          <head xml:id="i-XEQJo9zxzdVKtd72nN87b" type="h2">
            Energieffektivt och hållbart byggande
          </head>
          <p xml:id="i-2Zpdxs7LLWXCZ1RNX9rqKD">
            Bostäder står för omkring 40 procent av Sveriges energiförbrukning.
            En minskad energianvändning spelar en viktig roll för en minskad
            klimatpåverkan, tryggad energiförsörjning och ökad teknisk utveckling.
            Det är därför viktigt att såväl nya byggnader som det befintliga
            beståndet blir mer energieffektivt. För att möjliggöra detta behövs
            krav på energieffektivitet.
          </p>
          <p xml:id="i-7nRkQHWXeYw57bFG6G2mn1">
            Byggnaders klimatpåverkan under dess totala livscykel måste minska
            om klimatmålen ska nås. Varje materialslag ska nyttjas optimalt
            med hänsyn tagen till dess miljöpåverkan och funktion. Användandet
            av trä i byggmaterial och konstruktioner har en potential att
            utvecklas och cementindustrin behöver minska sin klimatpåverkan
            radikalt.
          </p>
          <p xml:id="i-PZZKJnigEBzVT9ur8TxhCc">
            Vid nybyggnation måste energieffektiviteten öka både när det
            gäller byggnads­material och energiförbrukning. Detta förutsätter
            såväl forskning som regelverk som är anpassade för att gynna hållbart
            byggande. Sverige ska vara ett föregångsland i miljöarbetet och
            i arbetet med att minska klimatpåverkan. Därför bör nya energieffek­tiva
            lösningar användas vid nybyggnation och renoveringar för att kunna
            reducera energiförbrukningen.
          </p>
          <p xml:id="i-SLkeAUgiDqawXyawxUuhzb">
            Ur hållbarhetssynpunkt är det viktigt att det tas ett samlat
            grepp kring planering av infrastruktur och nya bostäder. När investeringar
            i exempelvis järnväg görs bör det gå hand i hand med bostadsbyggande
            så att kapaciteten i infrastruktursystemen kan utnyttjas på bästa
            sätt och klimatsmart pendling möjliggörs. På samma sätt är det
            viktigt att planerade nya bostadsområden också förses med fullgoda
            kollektivtrafiklösningar. Centerpartiet ser ett fungerande samspel
            mellan infrastruktur och bostadsbyggande som en självklar del
            av modern och resurseffektiv samhällsbyggnad.
          </p>
          <head xml:id="i-HpSU9XHAZkAHXAPd2AntRP" type="h2">
            Ökad rörlighet
          </head>
          <p xml:id="i-QxpBYdwonok5aXdpii9CSw">
            Rörligheten på dagens bostadsmarknad är låg och redan existerande
            bostäder utnyttjas ineffektivt. En anledning är att många tycker
            att det blir för dyrt och krångligt att byta bostad. För den som
            är på väg in på bostadsmarknaden saknas alternativ eftersom trösklarna
            är höga och försvårar möjligheten att köpa sin första bostad.
            Flyttskatterna är för höga och behöver ses över inom ramen för
            en bred bostadspolitisk överenskommelse.
          </p>
          <p xml:id="i-Egt3Za9ppydz6RzKCKR2iG">
            Den låga nybyggnationen är inte det enda skälet till den rådande
            bostadsbristen. Ett i vissa fall större problem är det ineffektiva
            utnyttjandet av det redan existerande bostadsbeståndet. Det är
            detta ineffektiva utnyttjande som leder till de största välfärdsförlusterna
            på hyresmarknaden. Det krävs fungerande flyttkedjor och ökad rörlighet
            som säkerställer att människor har möjlighet att bo på ett ändamålsenligt
            sätt under olika faser i livet.
          </p>
          <p xml:id="i-WgPKHseJSA8SVK81eFCYeh">
            När presumtionshyror, det vill säga fasta förhandlade hyror under
            en avtalad tid på 15 år för nybyggda fastigheter, infördes innebar
            det en möjlighet att bygga fler lägenheter eftersom det gav en
            större frihet att sätta hyran efter efterfrågan. I dag kan Hyresgästföreningen
            i praktiken avvisa förhandlingsinitiativ från fastighetsägare
            om presumtionshyresnivåer. Det försvårar för fastighetsägare att
            få lönsamhet i nybyggna­tioner, vilket minskar intresset för att
            bygga. Vi vill därför avskaffa Hyresgästförening­ens förhandlingsmonopol
            och veto vid presumtionsförhandlingar för att öka förutsätt­ningarna
            för nybyggnation och därigenom skapa förutsättningar för bättre
            fungerande flyttkedjor.
          </p>
          <p xml:id="i-Qo2WEEVK45o3ggjQQQqF5T">
            De förstärkta amorteringskraven har också påverkat rörligheten
            på bostadsmark­naden. För många människor i behov av bostad har
            trösklarna höjts avsevärt som en följd av dessa. Den finansiella
            stabiliteten är enormt viktig, men den måste utformas på ett sätt
            så att den inte skapar orimligt höga trösklar till eget boende.
          </p>
          <head xml:id="i-Q5LZnoAcuozDzDb7QCd3hM" type="h2">
            Hyresmarknaden
          </head>
          <p xml:id="i-USVALQcJJR239Qw21mbRXH">
            Det system med hyreskontroll som funnits sedan decennier har
            skapat en situation där det är kontaktnät som styr vem som har
            någonstans att bo – tvärtemot det som utgör själva grundtanken
            med hyresregleringen. Samtidigt som en stor grupp människor –
            företrädesvis unga och utrikes födda – köar i åratal för en lägenhet,
            finns det många som bor i stora hyresrätter i attraktiva områden
            till låga kostnader. För att öka rörligheten på hyresmarknaden
            krävs att systemet med hyresreglering ses över. På vägen till
            en reform av hyresregleringen bör till en början nybyggda bostäder
            slippa reglering på obestämd tid. Befintliga hyresgäster som så
            önskar bör kunna sluta avtal med sina värdar att lämna regleringen,
            mot ersättning, så att fler lägenheter blir tillgängliga. Besittnings­skyddet
            ska vara fortsatt starkt, och det behövs ett skydd mot plötsliga
            hyreshöjningar. Ingen ska behöva lämna sin hyresrätt om man inte
            vill det.
          </p>
          <p xml:id="i-LCSYdY6ZQLw8mGMfuBALAa">
            För att åtgärda de problem vi ser på hyresmarknaden krävs en
            reformerad hyres­sättning, samtidigt som andra upplåtelseformer
            främjas och introduceras, exempelvis kooperativ hyresrätt och
            ägarlägenheter. Det nuvarande förhandlingssystemet för hyressättning
            behöver utvecklas så att hyresgästens ställning och möjlighet
            till inflytande stärks, samtidigt som större variationer i hyresnivåer
            tillåts. Det måste ske utan att tumma på principerna för besittningsskydd,
            samt rätten att få hyrans skälighet prövad. För att skapa långsiktiga
            förutsättningar för bostadsmarknaden är det viktigt att de reformer
            som görs är en del av en bred överenskommelse på det bostadspolitiska
            området.
          </p>
          <head xml:id="i-NXvRAuu1WLv23X6K8o14J9" type="h2">
            En modern social bostadspolitik
          </head>
          <p xml:id="i-BxhMy5pjofcRhjMq5CB9qk">
            Till följd av de höga trösklarna till bostadsmarknaden, mängden
            nyanlända, det sociala utanförskapet och klyvningen på arbetsmarknaden,
            har antalet bostadssociala kontrakt ökat. Över 24 000 lägenheter
            hyrs i dag ut av landets socialkontor. Det är en ökning med 250
            procent på tio år. Svårigheter att få tag på en bostad motverkar
            etableringen, fördjupar utanförskapet, och orsakar höga samhällskostnader,
            personligt lidande med dåliga uppväxtmiljöer för barnen. Det behöver
            tas ett samlat nationellt grepp som möjliggör tillgång till bostäder
            med en utstakad väg till den ordinarie bostadsmark­naden. Internationellt
            finns såväl goda som dåliga exempel att lära av. Sverige har inte
            en tradition av inkomstprövade lägenheter, i den form som är vanligt
            i andra länder. I stället för dagens generella bostadssubventioner
            vore det rimligt att se över hur resurser kan riktas till svaga
            bostadsmarknader och ekonomiskt svaga hushåll.
          </p>
        </div>
        <div type="motSignatures">
          <list>
            <item xml:id="i-M7xKFbRERBesW13FwUxLn" who="i-RSqbTnBBX6dtdvF5RUM8Lr">
              Ola Johansson (C)
            </item>
            <item xml:id="i-ELTELvmehWAZLRu9zYyPAZ" who="i-QHgv5iNVwgGKJgHaJMZ8sM">
              Magnus Ek (C)
            </item>
            <item xml:id="i-D29pvPcrKEtRbHnsd1ZHnQ" who="i-2SnUjYd3qzUQVBobN3u1Yc">
              Ulrika Heie (C)
            </item>
            <item xml:id="i-QyANz3Dv96qKJq8cEE8jze" who="i-CdKPr5PV7B8cJEHJFtQGGn">
              Peter Helander (C)
            </item>
            <item xml:id="i-5eBJqSJi42N5soVtwqtg7g" who="i-WG1giJMSibawsd4Nrc2c3k">
              Mikael Larsson (C)
            </item>
            <item xml:id="i-YAY74zpHXRt5uUCk6iVCVA" who="i-Qqu9byP8zwudzHA8ErxkRe">
              Rickard Nordin (C)
            </item>
            <item xml:id="i-5L6nh9PYU52twBKkpFJHo1" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-67MqUzyARfLnDBonxaSkEP" who="i-FucmvyHZ22CXcKRGnfjaC4">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
