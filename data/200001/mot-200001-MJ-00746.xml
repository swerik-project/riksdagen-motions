<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0746/mot_200001_MJ_0746-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ746 pnr: m391
          </p>
          <p>
            Motion till riksdagen 2000/01:MJ746
          </p>
          <p>
            Kent Olsson m.fl. (m)
          </p>
          <p>
            Ersättning vid fångst av militärt materiel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ersättning vid ”fångst” av militärt och kemiskt avfall.
          </p>
          <p>
            Staten tar inte sitt ansvar vid fångst av militärt materiel
          </p>
          <p>
            Det har vid flera tillfällen hänt att yrkesfiskare i samband
            med fiske får upp oönskade fångster i form av dumpad gasammunition
            från andra världskriget, eller annat kemiskt eller giftigt avfall.
            Det är belagt att dumpning av tusentals ton av militärt materiel
            har förekommit såväl i Östersjön som i Skagerrak. Förutom risken
            för allvarliga personskador drabbas yrkesfiskare dessutom av dryga
            extrakostnader när dessa fångster inträffar. Det gäller såväl
            fångst som måste kasseras som förstörda redskap. Dessutom innebär
            saneringstiden fiskestopp med inkomstbortfall som följd. Svenska
            yrkesfiskare saknar i dag möjlighet att erhålla ersättning för
            dessa förluster. I Danmark t.ex. ersätts yrkesfiskarna av staten
            för förluster i liknande fall i enlighet med regler utfärdade
            av regeringen 1991. Det är naturligtvis också så att om skadorna
            ersätts kommer fiskarna att i större utsträckning anmäla skador
            och incidenter. Genom att ersättning betalas kommer fiskarna att
            rapportera oönskade fångster och det farliga giftet eller sprängmedel
            tas om hand i stället för att kastas tillbaka i havet. Danmark
            har sedan ersättningsreglerna kom till fått en mer tillförlitlig
            statistik över fångster av kemiska stridsmedel och annat farligt
            avfall. Den miljöskadeförsäkring som infördes i Sverige 1989 har
            av Statskontoret i en utredning inte ansetts möjlig att utvidga
            till att täcka denna typ av skador. Vi anser det vara ett statligt
            ansvar att hålla fiskarna skadefria vid de tillfällen man får
            fångst av militärt och kemiskt avfall. Staten har
          </p>
          <p>
            15
          </p>
          <pb facs="riksdagen-motions-pdf/data/200001/mot_200001_MJ_0746/mot_200001_MJ_0746-0002.pdf"/>
          <p>
            2000/01:MJ746
          </p>
          <p>
            16
          </p>
          <p>
            dessutom ett övergripande och långsiktigt ansvar för skador och
            för miljöfarligt avfall på havsbotten. Antalet fångster per år
            har hittills också varit ringa, varför dessa ersättningar troligen
            inte kommer att bli någon betungande post i statens budget, men
            en betungande utgift blir det nu för den enskilde fiskaren. I
            betänkandet 1999/2000:MJU2 avslår utskottet motion 1999/2000:
            MJ780 med hänvisning till att yrkesfiskare som yrkeskollektiv
            eller som individer skall anskaffa försäkringsskydd mot militärt
            avfall som dumpats till havs. Enligt denna princip borde inte
            staten heller ge ersättning för skador som åstadkoms av eventuell
            militärt materiel som hamnar i skog och mark. Det är orimligt
            att den skadedrabbade behandlas olika beroende på om militärt
            avfall anträffas på land eller i svenska fiskevatten. Trots att
            man från departementets sida varit medveten om problemen och trots
            att miljö- och jordbruksutskottet i betänkande hänvisat till pågående
            utredningar har ingenting hänt i sakfrågan. Med tanke på att den
            enskilde fiskaren kan drabbas hårt anser vi att det är nödvändigt
            att frågan om ersättning vid denna typ av fångst snarast löses.
          </p>
          <p>
            Stockholm den 30 september 2000
          </p>
          <p>
            Kent Olsson (m) Inger René (m) Berit Adolfsson (m)
          </p>
        </div>
      </div>
    </body>
  </text>
</TEI>
