<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__406/mot_1952__ak__406-001.pdf"/>
      <fw xml:id="i-5VYT5tThefZ2priCGy1n2R">
        4 Motioner i Andra kammaren, nr 406.
      </fw>
      <div type="motHeader" xml:id="i-TJzha6RpLxUEcKY25ezFY4">
        <div type="motTitle" xml:id="i-8Q1eK4jSn8cvLrfqQs21aJ"/>
        <div type="motSubmissionInfo" xml:id="i-5a4RbpuUKu4F8PyqwXq53x"/>
      </div>
      <div type="motBody" xml:id="i-YJtoawPrq9haucDh2YsWHh">
        <div xml:id="i-SGmWuiAgpK11xFh5hG1T2S">
          <p xml:id="i-P7y8ZYqpwUvwScdFJGQeKf">
            Nr 406.
          </p>
          <p xml:id="i-LzSi9KGJAnC9TDEGTg9y88">
            Av herr Hjalmarson m. fl., om införande av rörlig pensionsålder
          </p>
          <p xml:id="i-TEGqUMHJnB9KHCimsge5fe">
            för erhållande av folkpension.
          </p>
          <p xml:id="i-SvZJHVjTYNFM6wssbL2GeV">
            Vid förhandlingar med tjänstemännens huvudorganisationer uppnåddes
            år 1946 enighet om att tjänstepensionen och den ej inkomstprövade
            folk- pensionen skulle sammanfogas och inkomstklyftan från pensionstillfället
            till 67 års ålder utfyllas. I prop. nr 282 år 1947 lämnades en
            redogörelse för förhandlingsresultatet samt för 1946 års pensionssakkunnigas
            utredning och förslag till hur sammanfogandet skulle genomföras.
            Förslaget lämnades utan erinran från departementschefens sida
            och antogs av riksdagen. I korthet innebär beslutet, att egenpensionens
            nivå fastställes att utgöra 24 av slutlönen i ortsgrupp 2, minskad
            med i genomsnitt något över 100 kronor per år. Kapitalvärdet av
            pensionen omvandlas i en tjänstepension på sådant sätt att pensionsbeloppet
            för tiden till dess pensionären uppnår 67 års ålder med 792 kronor
            (= folkpensionen till gift avrundad nedåt till närmast hela 12-tal
            kronor) överstiger den i fortsättningen utgående pen- sionen.
            Den totala pensionsinkomsten, d. v. s. tjänstepension plus folk-
            pension, kommer sålunda att i stort sett bli oförändrad under
            pensions- tiden i dess helhet. I princip innebär det valda systemet
            att tjänstemännen erhålla samma pensionsinkomst som skulle ha
            åtnjutits om folkpensionen utgått från pensionstillfället med
            ett mot den lägre levnadsåldern svarande reducerat belopp och
            om nuvarande tjänstepension omräknats så att den utgått med samma
            belopp under hela pensionstiden. Om innebörden av denna omläggning
            av den statliga tjänstepensions- planen informerades tjänstemännen
            på skilda sätt och främst genom de fackliga organisationernas
            tidskrifter. Icke dess mindre har det visat sig, att många och
            måhända flertalet pensionsberättigade icke äro förtrogna med det
            tillämpade systemet. Till en del är detta beroende av svårigheten
            för lekmannen att sätta sig in i och bedöma ett övervägande försäkrings-
            tekniskt problem. Pykologiskt sett förefaller emellertid lösningen
            mindre tillfredsställande eftersom sammanflätandet av tjänste-
            och folkpensio- nerna till synes endast tager sig ett uttryck,
            nämligen däri att tjänstepen- sionen sänkes vid 67 års ålder.
            Tjänstepensionen förefaller alltså att till en del ätas upp av
            den icke inkomstprövade folkpensionen ehuru denna uppgivits ovillkorligt
            tillkomma alla medborgare. Pensionärer som uppnå 67 års ålder,
            utan att dessförinnan ha gjort klart för sig hur pensionssyste-
            met verkar, ge också ofta uttryck åt sitt missnöje med att staten
            i motsats
          </p>
          <pb facs="riksdagen-motions-pdf/data/1952/mot_1952__ak__406/mot_1952__ak__406-002.pdf"/>
          <fw xml:id="i-M3SauPeptm2KqByQyoL9PB">
            Motioner i Andra kammaren, nr 406. 5
          </fw>
          <p xml:id="i-jeXZU5pDAuAwgqtYHLP8x">
            till flertalet övriga arbetsgivare berövat sina tjänstemän förmåner
            som till- kommo vid folkpensionsreformen. Av tidigare angiven
            anledning lära dy- lika missförstånd svårligen kunna förebyggas
            och böra följaktligen icke avfärdas med en hänvisning till tjänstemännens
            möjlighet och underför- stådda skyldighet att själva sätta sig
            in i sina anställnings- och lönevillkor. Den ogynnsamma psykologiska
            effekten av det valda systemet synes där- för motivera en omprövning
            av detsamma. Bristerna ha också beaktats av chefen för civildepartementet,
            som i direktiven för den kommitté, vars tillsättande beslöts den
            23 februari 1951, bl. a. fäst uppmärksamheten vid att samordningen
            av tjänste- och folkpensionerna föranlett invändningar av olika
            slag. Att döma av vad 1946 års pensionssakkunniga anföra har den
            valda meto- den icke heller av dem betraktats som tillfredsställande.
            Den enklaste vägen att åstadkomma önskad utjämning hade nämligen
            enligt deras mening varit att öppna möjlighet för utgivande av
            folkpension — givetvis till efter försäkringstekniska grunder
            framräknat lägre belopp — vid tidigare ålder än 67 år då av staten
            utfäst eller på annat sätt tryggad tjänstepension utgår. Om denna
            väg kunnat beträdas hade anpassningsproblemet i flera avseen-
            den kunnat få en rationell lösning. För det första hade pensionären
            redan vid pensionstillfället blivit underkunnig om pensionsinkomstens
            sammansättning och funnit att tjänstepensionen utgick med oförändrat
            belopp även efter det han uppnått 67 års ålder. Det nuvarande
            systemets psykologiskt ogynn- samma effekt hade med andra ord
            eliminerats. För det andra hade det icke varit erforderligt att
            som nu skett sammanföra pensionsunderlagsbelopp för olika pensionsåldrar
            i en enhetlig skala. Mot detta förfarande kunna sakligt starkt
            motiverade erinringar göras. De sakkunniga uttala också att det
            ur rättvisesynpunkt varit mest naturligt att — då möjligheten
            att uttaga folkpensionen i förtid ej stod till buds — välja ett
            system med skilda skalor för de olika pensionsåldrarna. Detta
            förfarande nödgades emellertid de sakkunniga avstå ifrån då det
            skulle ha förorsakat vissa administrativa besvär. För det tredje
            hade det icke varit erforderligt att justera systemet vid framdeles
            genomförda ändringar av pensionsåldern eftersom ändringen automatiskt
            hade medfört en däremot svarande ökning eller sänkning av den
            från pensionstillfället utgående folkpensionen. Genom de beslut
            om ändrade bestämmelser rörande avgångsåldern för civila statstjänstemän
            som antogos 1951, har pensionsåldern för stora befattningshavargrupper
            nu höjts med ett till tre år. Trots detta har någon ändring av
            pensionssyste- met icke genomförts ehuru en sådan i vart fall
            bort övervägas. De pen- sionssakkunniga understryka nämligen att
            en omräkning av pensionsunder- lagsbeloppen bör ske för den händelse
            en mera allmän eller omfattande ändring av pensionsåldrarna skulle
            bli beslutad (Betänkandet, s. 18). Anledningen till att pensionssakkunniga
            tvingades övergiva den av dem önskade lösningen var, att densamma
            förutsatte en ändring av folkpen-
          </p>
          <pb facs="riksdagen-motions-pdf/data/1952/mot_1952__ak__406/mot_1952__ak__406-003.pdf"/>
          <fw xml:id="i-PnE4bAYDkoUw3hZeBtLBE7">
            6 Motioner i Andra kammaren, nr 406.
          </fw>
          <p xml:id="i-9cy5CBEpJ4LnYZ91XaxaZn">
            sionslagen. Detta uppgives ha stött på principiella betänkligheter,
            men vari dessa bestå redovisas icke i utredningen. Uppenbart är
            emellertid, att ut- givandet av folkpension före 67 års ålder
            till vissa personer innebär ökad administrativ belastning. Omfattningen
            av detta merarbete lär emellertid kunna väsentligt reduceras på
            grund av att nya och mer effektiva hollerith- maskiner numera
            stå till förrogande. Ur administrativ och måhända även principiell
            synpunkt framstår lika pensionsålder och lika pensionsbelopp självfallet
            som ett önskemål. Detta önskemål synes dock icke böra beaktas
            i sådan utsträckning att en rationell lösning av pensionsfrågan
            för mycket betydande arbetstagargrupper förhindras eller väsentligt
            försvåras. En lagändring som medförde att icke inkomstprövad folkpension
            kunde med reducerat belopp uttagas före 67 års ålder skulle icke
            endast möjlig- göra en förenkling och förbättring av det statliga
            pensionssystemet. Även på de kommunala och privata områdena skulle
            reformen öppna vägen för en smidig anknytning till folkpensionen,
            medan man för närvarande hän- visas till särskilda, föga rationella
            åtgärder när sådan anknytning framstår som särskilt önskvärd.
            I sammanhanget må erinras om att pensioner, som vid privata företag
            säkerställas genom försäkringar eller stiftelser, i regel grundas
            på en pensionsålder av för män 65 och för kvinnor 60 år. Att kunna
            på ett bekvämt sätt jämna ut inkomstklyftan under de två respek-
            tive sju åren intill dess rätt till folkpension inträder skulle
            för många betyda minskade försörjningsbekymmer. Speciell betydelse
            skulle möjligheten till förtidspension få under depres- sionsperioder
            av den omfattning vi lärde känna åren 1921—1923 och 1931— 1933.
            Många företag tvingas under sådana perioder att inskränka personal-
            styrkan. Då det är angeläget för företaget att vid förbättrad
            konjunktur förfoga över arbetare och tjänstemän med kvalificerade
            tekniska och admi- nistrativa uppgifter bibehållas i regel de
            yngre och senast anställda inom dessa grupper. I stället åstadkommes
            inskränkningen genom förtidspensio- nering av de äldre. Vid den
            ansträngda likviditet, som är regel i dylika lägen, kan en i förtid
            uttagen reducerad folkpension såsom tillskott till vad företaget
            förmår prestera betyda en nödtorftig försörjning för den som drabbats
            av indragningen. Efter hand som arbetarpensioneringen vin- ner
            ökad utbredning får möjligheten till i förtid utgående folkpension
            än större betydelse ur här senast behandlad synpunkt. I det föregående
            har uppmärksamheten riktats på några av de olägen- heter som äro
            beroende av att reducerad folkpension icke medgives utgå från
            den för tjänstepension fastställda pensionsåldern. Som närmare
            skall belysas ger denna stelhet samma utslag även i den andra
            riktningen, d. v. s. när den anställde kvarstår i tjänst efter
            uppnådd tjänstepensions- ålder, något som under perioder av arbetskraftsbrist
            ofta framstår som önsk- värt ur samhällets, arbetsgivarens och
            väl i regel också den anställdes egen synpunkt.
          </p>
          <pb facs="riksdagen-motions-pdf/data/1952/mot_1952__ak__406/mot_1952__ak__406-004.pdf"/>
          <fw xml:id="i-F5C3GHukokRUQgaPpRiJXv">
            Motioner i Andra kammaren, nr 406. 1
          </fw>
          <p xml:id="i-EcosgXZExwyeRmPUGgF3Qf">
            Enligt en numera allmänt accepterad uppfattning utgör pensionen
            en under anställningstiden intjänad lön, som förfaller till successiv
            betalning, räknat från den fastställda pensionsålderns inträde.
            Den logiska konse- kvensen av detta betraktelsesätt är att den
            som kvarstår i tjänst efter pen- sionsåldern bör åtnjuta oavkortad
            lön, trots att pension samtidigt utgives. Spänningen mellan denna
            teori och uppfattningen att arbetsgivarens sam- manlagda prestation
            skall korrespondera med arbetstagarens, vilket ute- sluter ökad
            arbetsersättning vid avtagande arbetsförmåga, torde vara svår
            att övervinna. I likhet med flertalet arbetsgivare har staten
            valt att minska den med tjänsten förenade lönen med ett mot pensionen
            svarande belopp. Resultatet blir att statspensionären vid god
            arbetstillgång ofta avstår från fortsatt anställning och hos privat
            arbetsgivare skaffar sig en arbetsinkomst som kan vara lika med
            eller högre än den han haft under statsanställningen. Ur statens
            synpunkt är detta föga tillfredsställande, liksom även ur natio-
            nalekonomisk synpunkt. Vid fortsatt anställning i sin gamla tjänst
            torde nämligen pensionären i regel prestera ett bättre arbete
            än det han kan utföra på ett område, med vars uppgifter och förhållanden
            han är obekant. Om emellertid anställningen fortsätter efter uppnådd
            pensionsålder upp- kommer frågan huruvida en arbetsersättning,
            som utgör skillnaden mellan tjänstens lön och pensionen, är riktig
            och skälig. Svaret blir att så icke är fallet. Ur rättvisesynpunkt
            lider nämligen nuvarande pensionssystem av den bristen eller inadvertensen
            att avdrag från lönen i dylika fall göres icke endast med tjänstepensionen
            utan i verkligheten även med en del av den icke inkomstprövade
            folkpensionen. Förloppet klarlägges enklast genom ett teoretiskt
            tänkbart ytterlighetsexempel: En tjänsteman med pensionsrätt vid
            63 år kvarstår i tjänst till dess han fyller 67 år. Lönen minskas
            alltså under 4 år på nyss angivet sätt. I pensionen ingår i princip
            det belopp som skulle erhållas om folkpensionen förvandlats till
            en från 63 år utgående livränta. Enligt 1946 års pensionssakkunniga
            utgör detta belopp 486 kr. per år (Betänkandet tabell II). Staten
            kommer sålunda undan en löneutgift på sammanlagt nära 2000 kr.
            Om pensionsåldern varit 65 år och anställ- ningen fortsatt till
            67 år, hade staten på enahanda sätt tagit folkpensionen i anspråk
            genom att minska lönen med ca 550 kr. per år. I detta fall äro
            bristerna i systemet än mer påtagliga. Tjänstemannen har icke
            kunnat draga någon nytta av den relativt sett något för höga pension
            som utgår före 67 år. Detta oaktat får han från nämnda ålder och
            under återstående livstid tåla den minskning av tjänstepensionen
            som skall betala nyssnämnda höjning. För all ytterligare illustrera
            de praktiska och principiella olägenheterna av folkpensionens
            absoluta fastlåsande vid 67 års ålder och av formerna för den
            statliga tjänstepensionens anknytning till folkpensionen bör erinras
            om vad som inträffar om en statstjänsteman med lägre pensionsålder
            än 67 år kvarstår i tjänst efter nämnda ålder. På sätt som nyss
            skildrats har
          </p>
          <pb facs="riksdagen-motions-pdf/data/1952/mot_1952__ak__406/mot_1952__ak__406-005.pdf"/>
          <fw xml:id="i-Q2GeruYHRk4s4b4o4bGcqR">
            8 Motioner i Andra kammaren, nr 406.
          </fw>
          <p xml:id="i-CpsPAiULamsHY92wbSHMWu">
            staten som arbetsersättning för tiden till 67 år utgivit skillnaden
            mellan tjänstens lön och summan av pensionen. När pensionären
            passerar 67 års ålder inträffa tre förändringar: folkpensionen
            utges med 800 kr. + dyrtids- tillägg, tjänstepensionen minskas
            med 792 kr. och lönen höjes med även- ledes 792 kr. (Det antages
            därvid att staten i detta läge icke gärna kan frånräkna den icke
            inkomstprövade folkpensionen från lönen.) Tjänste- mannen erhåller
            följaktligen, trots systemet för sammanfogande av pen- sionerna,
            en inkomstökning och detta vid en ålder då arbetsförmågan i nor-
            malfallet tenderar att minskas mer avsevärt. Vid ett försök att
            betrakta pensionsanordningarna ur rationell synpunkt uppställer
            sig i fråga om den ej inkomstprövade folkpensionen två mycket
            starkt motiverade krav: Den bör för det första, i likhet med vad
            1946 års pensionssakkunniga anföra, till ett genom försäkringsteknisk
            utredning bestämt reducerat belopp kunna uttagas från lägre ålder
            än 67 år, när av staten utfäst tjänstepension eller på annat sätt
            tryggad pension utgår. Till- godoses detta önskemål, kan tjänstepensionen
            för statens anställda — vilka förändringar som än ske före 67
            år — på ett enkelt och tilifredsstäl- lande sätt anpassas till
            folkpensionen. Enahanda möjlighet öppnas även för alla hos kommuner
            och i enskild tjänst anställda. För det andra bör ifråga- varande
            folkpension kunna uppskjutas att med ett vid försäkringsteknisk
            beräkning bestämt högre belopp utgivas från senare tidpunkt än
            då pen- sionstagaren uppnår 67 års ålder. Sistnämnda önskemål
            skulle göra det möjligt att särskilt på det privata området knyta
            samman tjänstepension och folkpension på sådant sätt att anställda
            som kvarstå i tjänst efter 67 års ålder, vilket förekommer i stor
            utsträckning särskilt i fråga om arbetare, kunna beredas relativt
            goda pensionsförmåner. Möjligheten att låta med uttagande av folkpensionen
            anstå har en må- hända än större betydelse än möjligheten till
            förtidspension. Den av upp- skovet föranledda ökningen av pensionsbeloppet
            kan nämligen förväntas utgöra ett starkt incitament för äldre
            arbetstagare att i det längsta utnyttja sin arbetskraft så länge
            god tillgång på arbete föreligger. Det bör i sam- manhanget erinras
            om att kooperationen i sina pensionsanordningar, vilka omfatta
            även kroppsarbetarna, ansett det ur effektiv synpunkt erforderligt
            att införa rörlig pensionsålder. Så är i regel även fallet på
            det övriga pri- vata området, när företagen utge pension utan
            förmedling av försäkrings- inrättning eller stiftelse. Slutligen
            bör hänvisas till direktiven för den ny- ligen beslutade fortsatta
            utredningen rörande en efter fördelningssystemet uppbyggd allmän
            pensionering. Med åberopande av ett flertal remissytt- randen
            angives som önskvärt att utredningen resulterar i ett förslag
            till rörlig pensionsålder. (I den föregående utredningen, som
            byggde på an- knytning till folkpensionen, hade pensionsåldern
            för män satts till 67 år.) I verkligheten torde en ur rationell
            synpunkt fullt tillfredsställande pensio- nering, som innefattar
            en anknytning i någon form av tjänstepensioner till
          </p>
          <pb facs="riksdagen-motions-pdf/data/1952/mot_1952__ak__406/mot_1952__ak__406-006.pdf"/>
          <fw xml:id="i-RbPuqS4CquWcsKERuQCr1s">
            Motioner i Andra kammaren, nr 406. 9
          </fw>
          <p xml:id="i-6fNR7E9witYfdikfPwfYLQ">
            den icke inkomstprövade folkpensionen, över huvud taget icke
            vara möjlig med mindre sistnämnda pension medgives bli uttagen
            även från annan lev- nadsålder än 67 år. Genomföres här rekommenderade
            reform synes det vara möjligt att på ett mer tillfredsställande
            sätt än för närvarande lösa även frågan om lön till de statstjänstemän,
            vilka kvarstå i tjänst efter fastställd pensions- ålder. Förutsättningen
            är dock att även tjänstepensionen uppskjutes att utgå till dess
            tjänstemannen avgår ur tjänst och att pensionen erhåller en mot
            den förlängda tjänstgöringen svarande höjning. Under angivna för-
            hållanden skulle tjänstemannen ställas inför följande val: det
            ena att avgå vid pensionsåldern, uppbära pension och taga anställning
            hos annan ar- betsgivare, vilket åtminstone temporärt kunde medföra
            en väsentlig in- komsthöjning; det andra att kvarstå i tjänst
            med oförändrad lön men där- igenom uppnå att tjänste- och eventuellt
            folkpensionen, uttagen när an- ställningen senare frånträdes,
            utgår med ett högre belopp under hela den återstående livstiden.
            Det är sannolikt att många tjänstemän, vars arbets- kraft betraktas
            såsom önskvärd, skulle under angivna förutsättningar välja det
            sista alternativet. Det förefaller även sannolikt att angivna
            kombina- tion av löne- och pensionsförmåner vid fortsatt tjänst
            efter uppnådd pen- sionsålder skulle kunna accepteras av dem som
            energiskt förfäkta prin- cipen om pensionen såsom uppskjuten lön.
            Med hänvisning till i det föregående anförda synpunkter få vi
            hemställa, att riksdagen i skrivelse till Kungl. Maj:t måtte begära
            utredning och förslag till dels sådan ändring i lagen om folkpensionering
            att den icke inkomstprövade pensionen, med efter försäkringstekniska
            grunder beräknade lägre resp. högre belopp, kan utges vid lägre
            eller högre ålder än 67 år, dels ock sådana ändringar av statens
            pensionsbestäm- melser som erfordras för ett tillgodoseende av
            i denna mo- tion anförda önskemål.
          </p>
          <p xml:id="i-GU7NXmVZVpBq2rZdQquhpx">
            Stockholm den 26 januari 1952.
          </p>
          <p xml:id="i-AcjmChrEjEmtA5SYTVhKK3">
            Jarl Hjalmarson. Martin Skoglund. Folke Kyling. Erik Hagberg.
          </p>
          <p xml:id="i-4kHJVE5G4dEK77aSKaqtV8">
            Ernst V. Staxäng. Elis Håstad. E. Birke.
          </p>
        </div>
      </div>
    </body>
  </text>
</TEI>
