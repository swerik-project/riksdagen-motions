<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__386/mot_1952__ak__386-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 386—391. Motioner i Andra kammaren, nr 386. 1
          </p>
          <p>
            Nr 386.
          </p>
          <p>
            Av herr Wedén, om återbetalning till Constance Seth av visst
            skattebelopp.
          </p>
          <p>
            Enligt köpekontrakt daterat den 23 april 1946 sålde fru Constance
            Seth i Torshälla sin därstädes under firma Torshälla stadskällare
            bedrivna rörelse med därtill hörande inventarier för en summa
            av 130 000 kronor till en ny innehavare. I kontraktet angavs inte
            hur mycket av köpeskillingen, som an- sågs utgöra likvid för de
            av köparen övertagna inventarierna. I sin deklaration angav fru
            Seth sin taxerade inkomst till kommunal in- komstskatt för år
            1946 till 12026 kronor och till statlig inkomst- och förmögenhetsskatt
            till 13 101 kronor. Dessa inkomstsiffror visa ingen an- märkningsvärd
            avvikelse från fru Seths inkomster under tidigare år. Taxeringsnämnden
            i Torshälla höjde emellertid avsevärt hennes inkomst- uppskattning
            och taxerade henne till kommunal inkomstskatt för en inkomst av
            90 760 kronor och till statlig inkomst- och förmögenhetsskatt
            för en in- komst av 91 840 kronor. Fru Seth hade år 1927 inköpt
            firman Torshälla stadskällare och där ned- lagt ett mycket omfattande
            arbete. Hon åtnjöt under den tid hon innehade rörelsen anseende
            som en skicklig och ordningssam restaurangchef. Ehuru redigt uppställd
            led emellertid hennes bokföring av vissa svagheter, och hon hade
            tydligen icke erhållit kompetent hjälp med densamma. Detta hade
            bl. a. följande konsekvens. Vid sitt inköp av rörelsen 1927 övertog
            fru Seth inventarier i rörelsen till ett värde av 30 000 kronor.
            Samma år och 1928 inköptes ytterligare inventarier för ca 10000
            kronor. 1937 skedde därefter en större nyanskaffning av inventarier
            för ca 24000 kronor, varefter under de följande åren fram till
            och med 1945 smärre kompletterings- anskaffningar för tillhopa
            ca 10000 kronor ytterligare skedde. Fru Seths sammanlagda inventarieanskaffningar
            under den 20-årsperiod hon innehade rörelsen uppgingo till 75
            725 kronor. Under samma period synas avskrivningar för värdeminskning
            av inventa- rier ha gjorts i deklarationerna med tillsammans i
            runt tal 68000 kronor, varför återstående värde på inventarierna
            vid försäljningstillfället skulle ha utgjort 7725 kronor. Huvuddelen
            av dessa inventarier voro då i det när- maste 20 respektive 10
            år gamla. På grund av bristfällig bokföring skedde emellertid
            ej i denna samma avskrivningar som 1 deklarationerna, varför i
            fru Seths bokföring på inventariekonto vid försäljningstillfället
            fanns bokfört ett inventarievärde av 66 800 kronor. Detta av ett
            felaktigt bokföringsförande förorsakade förhållande synes ha spelat
            en viss roll vid hennes skatteärendes fortsatta behandling.
          </p>
          <p>
            2852 Bihang till riksdagens protokoll 1952. 4 saml. Nr 386—391.
          </p>
          <pb facs="riksdagen-motions-pdf/data/1952/mot_1952__ak__386/mot_1952__ak__386-002.pdf"/>
          <p>
            2 Motioner i Andra kammaren, nr 386.
          </p>
          <p>
            I sak förefaller fru Seths deklaration 1947 ha inneburit, att
            hon yrkade att av försäljningssumman 130 000 kronor skulle 122275
            kronor räknas som goodwill-värde och 7725 kronor som likvid för
            inventarierna. I köparens intresse torde ha legat att få ett så
            högt värde som möjligt åsatt de inventa- rier, som han övertog.
            Fru Seth som säljare hade säkerligen icke vid avtalets ingående
            någon insikt om betydelsen av att icke en klar avgränsning mellan
            goodwill-värde och likvid för inventarierna kom till stånd och
            icke förstått att tvistigheter kunde uppstå omkring dessa frågor
            och medföra komplika- tioner vid beskattningsförfarandet. Hon
            torde ha betraktat köpeskillingen som i huvudsak utgörande likvid
            för det värde, rörelsen genom hennes lång- variga arbete i densamma
            fått, och som ett sparkapital, vilket skulle trygga hennes ålderdom.
            Att inventarier, som i huvudsak inköpts med den ena hälften år
            1927, vilken hälft redan då i stor utsträckning var gammal, och
            med den andra hälften 1937 till ett sammanlagt inköpsvärde av
            ca 75000 kronor, och som utsatts för stark förslitning, icke vid
            försäljningstillfället 1946 kunde vara värda ett belopp högre
            än anskaffningsvärdets, synes vara klart. Å andra sidan kan det
            sägas, att det värde de enligt de av fru Seth i deklarationerna
            företagna avskrivningarna skulle ha, 7725 kronor, var lågt. Två
            opartiska restaurangmän, som genomgingo inventarielistorna men
            ej hade tillfälle att besiktiga inventarierna, uppskattade dessa
            till ett värde av högst 20000 kronor. Detta värde förklarade sig
            fru Seth beredd att acceptera, varefter goodwill-värdet skulle
            ha utgjort 110 000 kronor. Proportionen mellan good- will-värde
            och försäljningssumma torde för rörelser av detta slag ej framstå
            som särskilt anmärkningsvärd. Vid ungefär samma tidpunkt som fru
            Seths försäljning inträffade såldes en rörelse av liknande slag
            i Vänersborg, varvid av en sammanlagd försäljningssumma på 75
            000 kronor beräknades ett good- will-värde på 61000 kronor. Sedan
            fru Seth hos prövningsnämnden överklagat taxeringsnämndens be-
            slut, fann sig prövningsnämnden, efter uttalande att någon säker
            inventarie- värdering icke presterats från fru Seths sida, böra
            utgå från det i hennes böcker upptagna inventarievärdet, 66 800
            kronor, och taxerade henne i enlig- het därmed till kommunal inkomstskatt
            för en inkomst av 71 845 kronor och till statlig inkomst- och
            förmögenhetsskatt för en inkomst av 72 920 kronor. Även om detta
            innebar en väsentlig reduktion i jämförelse med taxerings- nämndens
            beslut, framstår även prövningsnämndens taxering som mycket hög.
            Grundvalen för densamma synes ha utgjorts av att fru Seth genom
            en felaktig bokföringsmetod fått ett alltför högt inventarievärde
            kvarstående i sina böcker. Kammarrätten fastställde prövningsnämndens
            beslut, men efter under- dåniga besvär av fru Seth beslöt Kungl.
            Maj:t att fastställa det omstridda inventarievärdet till 56 800
            kronor eller 10 000 kronor lägre än vad som förut bestämts. Som
            en följd härav nedsattes fru Seths taxering till kommunal inkomstskatt
            till 61 840 kronor och till statlig inkomst- och förmögenhets-
            skatt till 62 920 kronor.
          </p>
          <pb facs="riksdagen-motions-pdf/data/1952/mot_1952__ak__386/mot_1952__ak__386-003.pdf"/>
          <p>
            Motioner i Andra kammaren, nr 386. 3
          </p>
          <p>
            Det torde icke vara en förhastad slutsats, att Kungl. Maj:ts
            beslut berodde på uppfattningen, att en orättvisa förut vederfarits
            fru Seth. Även enligt den av Kungl. Maj:t fastställda taxeringen
            drabbades dock fru Seth av en mycket hög skatt för inkomstökning
            enligt övergångsbestämmelserna till upp- bördsförordningen för
            taxeringsåret 1947. Hela gången av detta ärende visar att de olika
            prövningsinstanserna ständigt närmat sig den av henne som rik-
            tig godtagna värderingen av inventarierna. Någon betydande inkomstökning
            enligt övergångsbestämmelserna torde i realiteten knappast ha
            förelegat. Vad fru Seth överlät till köparen var ett av henne
            upparbetat förmögenhetsvärde. Även enligt Kungl. Maj:ts beslut
            blev en stor del av detta beskattat såsom inkomst. Det synes därför
            befogat, att fru Seth av det allmänna återfår ett belopp, som
            svarar mot skillnaden mellan den skatt, hon faktiskt kommit att
            erlägga, och den skatt, hon skulle ha erlagt, om de inventarier,
            som överlätos i samband med hennes försäljning av rörelsen, av
            taxeringsmyndigheterna blivit värderade till 20 000 kronor. Utan
            att det har relevans för bedömningen av skattefrågans detaljer
            må nämnas, att fru Seth på grund av olyckliga omständigheter nu,
            på sin ålders dagar, har fått betydande ekonomiska bekymmer. Med
            hänvisning till ovanstående vill jag därför föreslå, att riksdagen
            måtte besluta att medgiva fru Constance Seth i Torshälla en återbetalning
            av erlagda skatter med ett belopp motsvarande skillnaden mellan
            den skatt, hon erlagt enligt av Kungl. Maj:t den 29 juni 1950
            fastställd taxering, och den skatt, hon skulle hava påförts, såvida
            hennes inventarier vid det i motionen omnämnda köpet värderats
            till 20000 kronor samt att bevilja ett härför erforderligt anslag.
          </p>
          <p>
            Stockholm den 26 januari 1952. Sven Wedén.
          </p>
        </div>
      </div>
    </body>
  </text>
</TEI>
