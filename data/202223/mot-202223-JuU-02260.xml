<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02260">
  <teiHeader>
    <fileDesc>
      <titleStmt>
        <title>Sexuell exploatering av barn</title>
        <author corresp="i-4K631U2FyQthafuME3cNGX">av Janine Alm Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2260 av Janine Alm Ericson m.fl. (MP)</title>
          <idno type="rdwebb">HA022260</idno>
          <rs type="number">2260</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022260/text</ref>
          <ref type="dokument_url_html">https://data.riksdagen.se/dokument/HA022260</ref>
          <ref type="dokumentstatus_url_xml">https://data.riksdagen.se/dokumentstatus/HA022260</ref>
          <ref type="pdf">https://data.riksdagen.se/fil/538D230C-9607-4345-AF79-758194BF8638</ref>
          <ref type="docx">https://data.riksdagen.se/fil/709942E2-5B65-47F1-8861-061F5051F374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B3V8REYCMRYk2ujr7uP6ot" type="signed"/>
        <correspContext corresp="i-B3V8REYCMRYk2ujr7uP6ot">
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-9fsFw1TuALNQWZGH3AZGpj"/>
        </correspContext>
        <correspAction xml:id="i-G6msfritgQ12SLpSYfh8GS" type="submitted">
          <date when="2022-11-23"/>
          <time when="16:54:11"/>
        </correspAction>
        <correspAction xml:id="i-5FDh47ppxC52vKKHsqnioV" type="reviewed">
          <date when="2022-11-23"/>
          <time when="20:02:51"/>
        </correspAction>
        <correspAction xml:id="i-VrqyNhsT97LTgerHnyT4WV" type="referred">
          <date when="2022-12-01"/>
        </correspAction>
        <correspAction xml:id="i-NgQToFP8Hq8TmKsj7a8Csf" type="assigned">
          <date when="2023-10-20"/>
          <time when="07:35:02"/>
        </correspAction>
        <correspContext corresp="i-NgQToFP8Hq8TmKsj7a8Csf">
          <ref type="assignedTo">Justitieutskottet</ref>
        </correspContext>
        <correspAction xml:id="i-YXmr43wrM1cjCX2FeuT93R" type="behandlas_i"/>
        <correspContext corresp="i-YXmr43wrM1cjCX2FeuT93R">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NKgqs7yP3aSgrTM5dUp6sW" type="behandlas_i"/>
        <correspContext corresp="i-NKgqs7yP3aSgrTM5dUp6sW">
          <ref type="uppgift">2022/23:JuU11</ref>
          <ref type="ref_dok_id">HA01JuU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UmL7VhjtKbKv1R4N9Qv7tu" type="behandlas_i"/>
        <correspContext corresp="i-UmL7VhjtKbKv1R4N9Qv7tu">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5ooqcvQQ5FN61FUryQPQte" type="behandlas_i"/>
        <correspContext corresp="i-5ooqcvQQ5FN61FUryQPQte">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UtCwS3r4ESYyuG4DovNYuD" type="behandlas_i"/>
        <correspContext corresp="i-UtCwS3r4ESYyuG4DovNYuD">
          <ref type="uppgift">2022/23:SoU17</ref>
          <ref type="ref_dok_id">HA01SoU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU17</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SK7MbwKtywvHWy9tcpJLA9" type="behandlas_i"/>
        <correspContext corresp="i-SK7MbwKtywvHWy9tcpJLA9">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mic3pcDKvLqWzNU3WPiJra" type="motHeader">
        <div xml:id="i-6wfuaYjLCYPdVfJtbR4znu" type="motTitle">
          Motion till riksdagen 2022/23:2260 av Janine Alm Ericson m.fl.
          (MP) Sexuell exploatering av barn
        </div>
      </div>
      <div xml:id="i-Fyb9erZGhYqQ3KAPNidQX2" type="motBody">
        <div xml:id="i-CrKhmQMSJ1H853zsVbYiDa" type="motProposal" subtype="förslag">
          <head xml:id="i-S9qKUeVu2u1mgDqMqV5Tfe">
            Förslag till riksdagsbeslut
          </head>
          <list xml:id="i-TwLUb82Yj4wXnG5wdt95EU">
            <item xml:id="i-Y3i1EFLUN5uTHgYcVaZQa3" sortKey="Yrkande 1">
              Riksdagen ställer sig bakom det som anförs i motionen om att
              utreda hur en kontrollplikt avseende målsägandens ålder för den
              som misstänks ha genomfört sexuella handlingar mot en minderårig
              person kan se ut och tillkännager detta för regeringen.
            </item>
          </list>
          <list xml:id="i-9f9cMcQBnjYbj9mPkP29nG">
            <item xml:id="i-4seANBnEz6P3BzKuHxNr8R" sortKey="Yrkande 2">
              Riksdagen ställer sig bakom det som anförs i motionen om att
              brottet utnyttjande av barn genom köp av sexuell handling bör
              inkorporeras i brottet våldtäkt mot barn och tillkännager detta
              för regeringen.
            </item>
          </list>
          <list xml:id="i-Ws57uPW6Kza7WRHkpR2J8X">
            <item xml:id="i-QwsyKP7FSzhHasATjKa2cR" sortKey="Yrkande 3">
              Riksdagen ställer sig bakom det som anförs i motionen om att
              brottsbeteckningarna barnpornografibrott och grovt barnpornografibrott
              bör ändras och tillkännager detta för regeringen.
            </item>
          </list>
          <list xml:id="i-Tbb3tgsodxLkrkoPidaYmB">
            <item xml:id="i-XnJs9ti2G6JfffnsAX27ti" sortKey="Yrkande 4">
              Riksdagen ställer sig bakom det som anförs i motionen om att
              erkänna barn som utnyttjas i s.k. barnpornografi som brottsoffer
              och tillkännager detta för regeringen.
            </item>
          </list>
          <list xml:id="i-HKgh573ACG5kgNsbrxB1uw">
            <item xml:id="i-7BRp8W5LHPm9TRQiStzBrh" sortKey="Yrkande 5">
              Riksdagen ställer sig bakom det som anförs i motionen om att
              ge Socialstyrelsen i uppdrag att utreda huruvida utsatthet för
              kommersiell sexuell exploatering är en rimlig grund för placering
              på särskilda ungdomshem och tillkännager detta för regeringen.
            </item>
          </list>
          <list xml:id="i-SGnJWY5WXCuqMhrtvkPLHn">
            <item xml:id="i-LdFTgfdAac1NdpyPUJiFMx" sortKey="Yrkande 6">
              Riksdagen ställer sig bakom det som anförs i motionen om att
              ge Socialstyrelsen i uppdrag att utveckla rekommendationer på
              insatser som kombinerar skydd med rehabilitering, och detta tillkännager
              riksdagen för regeringen.
            </item>
          </list>
          <list xml:id="i-3zGMecLQqM2rXcqG7Y8ahz">
            <item xml:id="i-6RPwZX9r2JnzgH7HpMEWqY" sortKey="Yrkande 7">
              Riksdagen ställer sig bakom det som anförs i motionen om riktade
              resurser till barn- och ungdomspsykiatrin och tillkännager detta
              för regeringen.
            </item>
          </list>
          <list xml:id="i-XwpivxQgykkwfrRzcBZeAb">
            <item xml:id="i-9p3sSXAps7hmTXvm6yyhS6" sortKey="Yrkande 8">
              Riksdagen ställer sig bakom det som anförs i motionen om att
              ge Barnafrid i uppdrag att utveckla riktlinjer för behandling
              av trauma i kombination med pågående utsatthet och tillkännager
              detta för regeringen.
            </item>
          </list>
          <list xml:id="i-DrB2nuGQQQnHgsycZkbbVu">
            <item xml:id="i-unk3Mc735q9TvbH8warmP" sortKey="Yrkande 9">
              Riksdagen ställer sig bakom det som anförs i motionen om att
              utreda om sugardejtningssajter, eskortsajter och liknande sidor
              bör vara föremål för brottsutredningar om koppleri och tillkännager
              detta för regeringen.
            </item>
          </list>
          <list xml:id="i-9qawf8Xs5cnNj88Cd4ywoD">
            <item xml:id="i-4raj6kmqBwBZTJCarPGWEH" sortKey="Yrkande 10">
              Riksdagen ställer sig bakom det som anförs i motionen om att
              ta bort kravet på dubbel straffbarhet för koppleri, så att sidägarna
              kan dömas till ansvar och digitala bordeller kan stängas ned,
              och tillkännager detta för regeringen.
            </item>
          </list>
          <list xml:id="i-EfazTqan8HDDRbr3jEM1rB">
            <item xml:id="i-BbZQWrjsJNzcFFtydF3iRu" sortKey="Yrkande 11">
              Riksdagen ställer sig bakom det som anförs i motionen om att
              ge Socialstyrelsen i uppdrag att utveckla rutinfrågor om kommersiell
              sexuell exploatering till elevhälsan, socialtjänsten och barn-
              och ungdomspsykiatrin och tillkännager detta för regeringen.
            </item>
          </list>
          <list xml:id="i-BZbqhPEk2b96uHtbxnv7Xf">
            <item xml:id="i-AfBhHPJB8uV3YLcYnHERLq" sortKey="Yrkande 12">
              Riksdagen ställer sig bakom det som anförs i motionen om att
              ge Polismyndigheten i uppdrag att utarbeta ett metodstöd för sitt
              uppsökande arbete och bredda det uppsökande arbetet till att omfatta
              fler digitala plattformar och tillkännager detta för regeringen.
            </item>
          </list>
          <list xml:id="i-134Koz2sdSVyK9gGSGMsQB">
            <item xml:id="i-BqCaPy7ke4SL7uZ7nNiqc2" sortKey="Yrkande 13">
              Riksdagen ställer sig bakom det som anförs i motionen om att
              ge Jämställdhetsmyndigheten i uppdrag att ta fram ett kunskapsunderlag
              som innehåller information om bl.a. utsatta barns rättigheter
              och bemötande av målgruppen och tillkännager detta för regeringen.
            </item>
          </list>
        </div>
        <div xml:id="i-MFJasr9CqRN7Zm36M2fU9X" type="motContent">
          <head xml:id="i-LRsoxqZu4iB7UnmnrqbaGv" type="h1">
            Motivering
          </head>
          <p xml:id="i-FyKwPr1gxHwEd55kG29vqj">
            Kommersiell sexuell exploatering av barn är när barn utsätts
            för sexuella handlingar i utbyte mot ersättning i form av pengar
            eller gåvor. Det kan vara fysiskt eller på internet.
          </p>
          <p xml:id="i-4D8b5Xpeq871eW2CZMShyq">
            En Sifo-undersökning som gjordes på uppdrag av Child10 hösten
            2021 visade att fyra procent, motsvarande 22 000 barn och unga,
            kan ha blivit utsatta för kommersiell sexuell exploatering. Skillnaden
            mellan flickor och pojkar var betydande – sex procent av flickorna
            och två procent av pojkarna svarade att de hade erfarenheter av
            att bli köpta för sexuella ändamål.
          </p>
          <p xml:id="i-8GDzt8PFwiaEDwoUVtbWhC">
            Internet i alla barns fickor gör det också lätt för vuxna gärningsmän
            att grooma barn. När antitraffickingorganisationerna Child10 och
            Realstars lanserade en fejkad sugar­dejtingsida för att uppmärksamma
            problemet med digitala bordeller registrerade 134 män intresse
            för att köpa barn – på bara tre dagar. Det var var sjätte av de
            män som anmälde sig på sajten.
          </p>
          <p xml:id="i-4RVdbgRYvJjBUiFaUdDBVi">
            Ombudsmannen mot kommersiell sexuell exploatering av barn, OKSE,
            lanserade tidigare i år rapporten Alla tittade men ingen såg.
            Rapporten granskar ”hur vård, stöd och rättssystemet fungerar
            för barn som utsätts för kommersiell sexuell exploatering samt
            hur väl Sverige lever upp till sina skyldigheter i förhållande
            till svensk lag och internationella konventioner”. Rapporten visar
            på stora brister på samtliga områden.
          </p>
          <p xml:id="i-AHRySXi5fDQypFHTGx2rD6">
            Vuxna har ett ansvar för att skydda alla barn från sexuella övergrepp.
            Samhället måste ha nolltolerans mot att barn exploateras för sexuella
            ändamål. Lagstiftningen har alldeles för många hål idag. De måste
            täppas till.
          </p>
          <head xml:id="i-Wg6WAmyUJPA9vUFSW9gZU3" type="h2">
            Barn måste garanteras rättsskydd oavsett pubertetsutveckling
          </head>
          <p xml:id="i-QRV3ER1LzvN9vZWy6G42tv">
            Unga ska kunna utforska sin sexualitet, men utgångspunkten att
            barn vid 15 år är ”byxmyndiga” har fått långtgående konsekvenser
            i lagstiftningen som gör att många barn står utan tillräckligt
            skydd mot övergrepp.
          </p>
          <p xml:id="i-SbogqhxnQ8KSB5Y5hoyeUc">
            Gärningsmän ska aldrig kunna hävda att de inte kände till barnets
            ålder. Det måste alltid vara den vuxnas ansvar att säkerställa
            ålder på den man vill ha sex med. Under Miljöpartiets tid i regering
            gjordes en skärpning av oaktsamhetsansvaret, men det kommer indikationer
            på att det inte räcker.
          </p>
          <p xml:id="i-Be67ZGeJ8NNJCVfRqrbZ5K">
            När en vuxen person står anklagad för sexualbrott mot barn och
            frånsäger sig sitt ansvar för brottet, med motiveringen att den
            inte kände till barnets ålder, är det upp till domstolen att avgöra
            om den tilltalade har varit oaktsam i förhållande till att barnet
            inte uppnått en viss ålder. När rättsväsendet försöker bedöma
            om den vuxna personen borde ha förstått att barnet var för ungt
            för att kunna genomföra sexuella handlingar är barnets kroppsutveckling
            och utseende de omständigheter som oftast omnämns i domskälen.
            Just dessa ytterst subjektiva och därmed rättsosäkra parametrar
            får ofta en avgörande betydelse för om gärningspersonen anses
            ha agerat oaktsamt – det vill säga huruvida denne borde ha förstått
            eller ha haft misstankar om att personen den ville ha sex med
            var minderårig men har struntat i att kontrollera och ta hänsyn
            till det.
          </p>
          <p xml:id="i-46gMf1aMCt1BGUGUg6UCxC">
            Enligt den praxis som finns är det så att om ett barn under 15
            år bedöms ”se ut” att vara äldre än 15 år kan detta resultera
            bland annat i att straffet mot gärningspersonen kan mildras till
            enbart våldtäkt eller sexuellt utnyttjande av barn i stället för
            våldtäkt mot barn, även vid fall där barnet var under 15 år. Det
            betyder med andra ord att brottsoffrets utseende och kroppsutveckling
            påverkar utfallet, vilket skickar en signal till mål­säganden
            om att denne borde ha sett ut på ett annat sätt för att kunna
            ha lagen och vuxenvärlden på sin sida och bli betraktad som just
            barn. Det innebär också att den åtalade vuxna slipper stå till
            svars för huruvida denne hade förvissat sig om att personen den
            ville ha sex med alls hade möjlighet att samtycka till det, det
            vill säga att den var över 15 år. Det är helt orimligt.
          </p>
          <p xml:id="i-JkbFk8EjREVpzuydQN4vik">
            Den praxis som har vuxit fram går helt emot lagens intention
            enligt vilken barn under 15 år aldrig kan samtycka till sexuella
            handlingar med vuxna. Kroppslig utveckling och utseende är ytterst
            subjektiva bedömningar och parametrar som inte barnen själva rår
            för. Dessa borde aldrig få användas för att legitimera övergrepp
            eller möjliggöra för gärningsmännen att komma undan med mildare
            straff än det som är avsett för det brott det handlar om. Vi kan
            inte tolerera att fall av sexualbrott mot barn bedöms olika beroende
            på de utsatta barnens utseende. Barn måste kunna lita på att vuxenvärlden
            garanterar deras rättssäkerhet.
          </p>
          <p xml:id="i-XTpCYkC38wN6H3FmMXjnDF">
            Den nya sexualbrottslagstiftningen från 2018 innebär ett ansvar
            för var och en att försäkra sig om att det finns samtycke för
            att ha sex med någon. Detta gäller även när det kommer till en
            vuxen som vill ha sex med en till synes ung person. Det är hög
            tid att göra tydligt att ansvaret ligger helt och hållet hos den
            vuxna att säkerställa sig om att den person den vill ha sex med
            är kapabel till att ge ett giltigt samtycke, det vill säga att
            den är över 15 år. Bevisbördan för att kontroll har skett måste
            ligga på den vuxna, som måste få krav på sig att styrka att hen
            har tagit sitt ansvar och efterforskat den tilltänkta sexuella
            partnerns ålder.
          </p>
          <p xml:id="i-KTyK1jbqyKgCYmSQfnf8wi">
            Som en del av det 40-punktsprogram mot mäns våld mot kvinnor
            som lades fram av den rödgröna regeringen har en utredning tillsatts
            som bland annat ska utvärdera hur straffansvaret för oaktsamhet
            avseende ålder vid sexuella kränkningar fungerar (Dir 2022:7).
            Utifall utredningen finner att det finns brister i straffansvaret
            är det mycket viktigt att ytterligare åtgärder vidtas, inklusive
            att överväga en skärpning av straff­ansvaret. En sådan möjlighet
            är att utreda hur en kontrollplikt avseende målsägandens ålder
            för den som misstänks ha genomfört sexuella handlingar mot en
            minderårig person kan se ut.
          </p>
          <head xml:id="i-PFahHpc6eoAcMoR6qNPtW6" type="h2">
            Barn mellan 15–17 år är också barn
          </head>
          <p xml:id="i-RjyG2EyEA3LdVKFtJWYJUo">
            Genomsnittsåldern för att börja sälja sex är 15,5 år. Idag kan
            sexköpare dömas för våldtäkt om offret är utsatt för människohandel
            eller står i beroendeställning till gärningsmannen. I praktiken
            händer det nästan aldrig. Detta trots att barn i prostitution
            är i en mycket utsatt situation och i allra högsta grad står i
            beroendeställning till en vuxen sexköpare.
          </p>
          <p xml:id="i-FLfBQtxRMqCUPB52QyHoqX">
            Barn kan inte ens ingå avtal om att försäkra sin egen kamera,
            men har lika svagt skydd mot att utsättas för sexköp som vuxna.
            På något vis tycks betalning ses som en förmildrande omständighet
            – som om det skulle gå att köpa samtycke av ett barn.
          </p>
          <p xml:id="i-N8qYchPC1AdGKwGt4MDknw">
            På uppdrag av den rödgröna regeringen har en utredning nu i uppdrag
            att se över det straffrättsliga skyddet mot sexuella kränkningar
            av barn i åldern 15–17 år, särskilt i förhållande till utnyttjande
            av barn genom köp av sexuell handling.
          </p>
          <p xml:id="i-VJ9N1iuv1PUyry18joJhTv">
            Lagstiftningen måste skärpas så att sexköp av barn alltid klassas
            som våldtäkt, också om barnet har fyllt 15 år. Brottet utnyttjande
            av barn genom köp av sexuell handling behöver därför inkorporeras
            i brottet våldtäkt mot barn.
          </p>
          <head xml:id="i-RrdxnnwwGQpGxaziHBZZQH" type="h2">
            ”Barnpornografi” är dokumenterade övergrepp
          </head>
          <p xml:id="i-G9aDEFWb8TkWwdRwQ4nJqr">
            Som en del av 40-punktsprogrammet mot mäns våld mot kvinnor tillsattes
            en utredning (Dir 2022:7) som bland annat har att ta ställning
            till om brottsbeteckningarna barn­pornografibrott och grovt barnpornografibrott
            bör ändras i syfte att tydliggöra att vissa brott är dokumenterade
            sexuella övergrepp mot barn. Vårt samhälle måste börja kalla ”barnpornografi”
            för vad det är: dokumenterade sexuella övergrepp mot barn. Miljö­partiet
            anser därför att barnpornografibrottet behöver byta namn. Det
            är viktigt att förändringen sker skyndsamt.
          </p>
          <p xml:id="i-478mkWw9AidTenaKBYvc3L">
            En annan allvarlig svaghet med barnpornografibrottet är att det
            är placerat under brott mot allmän ordning, vilket gör staten
            till brottsoffret. Lagstiftningen måste istället sätta barns rätt
            till skydd i fokus och erkänna de utsatta barnen som brottsoffer.
          </p>
          <head xml:id="i-W735rXGRdrhsyqkwRijPHT" type="h2">
            Exploatering är övergrepp – inte beteendeproblem
          </head>
          <p xml:id="i-DVgz139E8uki8LrGGLcZDy">
            Enligt 3 § i lagen med särskilda bestämmelser om vård av unga
            (LVU) kan barn tvingas till vård om de ”utsätter sin hälsa eller
            utveckling för en påtaglig risk att skadas genom missbruk av beroendeframkallande
            medel, brottslig verksamhet eller något annat socialt nedbrytande
            beteende”. I förarbetena till lagstiftningen framgår det att prostitution,
            som ju är en form av utsatthet för kommersiell sexuell exploatering,
            ingår i begreppet socialt nedbrytande beteende och därför kan
            föranleda tvångsvård enligt denna lagstiftning.
          </p>
          <p xml:id="i-WoeDuibCxrYcv6cdMnyBTG">
            Statistik från Statistiska centralbyrån och Statens institutionsstyrelse
            visar att en fjärdedel av de barn som placerades på grund av ”eget
            beteende” under 2020 placerades på ett särskilt ungdomshem. Det
            finns ingen statistik på hur vanligt förekommande det är att barn
            och unga placeras på särskilda ungdomshem på grund av utsatthet
            för kommersiell sexuell exploatering, men av de som placerades
            på särskilda ungdomshem under 2020 uppgav 14 procent av flickorna
            och 2 procent av pojkarna att de hade utsatts för kommersiell
            sexuell exploatering.
          </p>
          <p xml:id="i-DuET5enYRMtuGzASpJHFRP">
            Samtidigt som barn utsatta för kommersiell sexuell exploatering
            låses in går gärningsmännen ofta fria. Sexuell exploatering är
            ett övergrepp, inte ett beteende. Stödet till barnen måste utformas
            därefter. Socialstyrelsen bör få i uppdrag att utreda huruvida
            utsatthet för kommersiell sexuell exploatering är en rimlig grund
            för placering på särskilda ungdomshem. Socialstyrelsen bör även
            få i uppdrag att utveckla rekom­mendationer på insatser som kombinerar
            skydd med rehabilitering. I uppdraget behöver det ingå att utveckla
            föreskrifter för målgruppen där rekommendationer om polis­anmälan
            ingår samt en skyldighet för socialtjänsten att påbörja utredning
            vid misstanke om att ett barn utsätts för kommersiell sexuell
            exploatering.
          </p>
          <p xml:id="i-SJ8Cc5pB6rjb5nn9WDgFfJ">
            Barn som utsätts eller har utsatts för kommersiell sexuell exploatering
            behöver få tillgång till snabb och lättillgänglig traumabehandling.
            För detta behöver regionerna tilldela riktade resurser till barn-
            och ungdomspsykiatrin, särskilt de regioner där tillgången till
            behandling är som lägst. Barn måste också kunna få traumabehandling
            under pågående utsatthet. Därför bör Barnafrid få i uppdrag att
            utveckla riktlinjer för behandling av trauma i kombination med
            pågående utsatthet.
          </p>
          <head xml:id="i-XtRzN6kzhvmUNnzSsZiMcM" type="h2">
            Sexuella övergrepp i en digitaliserad värld
          </head>
          <p xml:id="i-HJFHeRJNxE9Gqeknhbn8g8">
            Samhället har genomgått en omfattande digitalisering under de
            senaste tio åren. Sam­tidigt har lagstiftningen inte hängt med
            i den snabba utvecklingen. Sverige saknar en särskild lag som
            kriminaliserar sexuella övergrepp online, och sexualbrott online
            döms istället enligt den generella sexualbrottslagstiftningen.
            Forskning visar dock att rätts­väsendets syn på sexualbrott online
            är att de inte är lika allvarliga som övergrepp i verkligheten,
            trots att konsekvenserna för den som utsätts är minst lika allvarliga.
          </p>
          <p xml:id="i-PnHt8jLkKWhXUSewJoCvuy">
            Vidare finns det många situationer som dagens lagstiftning inte
            klarar av att hantera på ett önskvärt sätt, exempelvis fall där
            offer tvingas att spela in sexuella filmer på sig själv som förövaren
            inte tittar på live.
          </p>
          <p xml:id="i-X5f2eT4kKAumSJN2z7R7j1">
            Dessutom har den snabba utvecklingen av plattformar för att sälja
            sexuellt material, som exempelvis Only Fans, väckt frågor om hur
            koppleriverksamhet och människo­handel på internet ska kunna bekämpas.
          </p>
          <p xml:id="i-NX8CKZyPMRVhuBgbBSSGDK">
            När Brottsförebyggande rådet 2022 granskade 69 ärenden gällande
            utnyttjande av barn genom köp av sexuell handling fann de att
            en tredjedel av ärendena hade koppling till sugardejtingsidor.
          </p>
          <p xml:id="i-88B8mLdgM4bUh9bE1Vs9fr">
            På uppdrag av den rödgröna regeringen ska en utredning ”se över
            regelverket om utnyttjande av barn genom köp av sexuell handling,
            köp av sexuell tjänst och koppleri i fråga om prostitution genom
            användande av internetbaserade verktyg, i synnerhet när det gäller
            minderåriga och så kallad sugardejting” (Dir 2022:7). Det är viktigt
            att utredningens slutsatser tas om hand.
          </p>
          <p xml:id="i-CQYZ5RtNQJpbyy4WCEzXym">
            För Miljöpartiet är viktiga målsättningar att sexuella övergrepp
            online och via digitala plattformar likställs med sexuella övergrepp
            offline, och att det straffrättsliga skyddet mot sexuella ofredanden
            online stärks. Detta i syfte att skapa ett starkare skydd mot
            kränkningar och förolämpningar av sexuell natur på internet. Andra
            angelägna frågor är att utreda om sugardejtingsajter, eskortsajter
            och liknande sidor bör kunna vara föremål för brottsutredningar
            om koppleri och att ta bort kravet på dubbel straffbarhet för
            koppleri, så att sidägarna kan dömas till ansvar och digitala
            bordeller kan stängas ner.
          </p>
          <head xml:id="i-tS3JGEJq9eEWj3wBVBZzw" type="h2">
            Identifiera fler barn
          </head>
          <p xml:id="i-Wfbruz3ioszaVau1Y4FEgu">
            När hälso- och sjukvården möter barn som visar tecken på att
            ha utsatts för eller be­vittnat våld i nära relation måste de
            fråga om detta. Det finns ingen lag på att myndig­heter som kommer
            i kontakt med barn och unga ska ställa frågor om kommersiell sexuell
            exploatering eller andra typer av sexuella övergrepp. Socialstyrelsen
            rekom­menderar att det görs, men enligt rapporten Exploaterad
            men inte våldsutsatt från Child10, Ellencentret och Inte din hora
            2021 uppgav 19 av de 20 regioner som besvarade frågorna att de
            inte alls eller endast delvis ställer rutinfrågor om kommersiellt
            sexuellt våld.
          </p>
          <p xml:id="i-9ZNszVRG2tjgNJKhTnCwsq">
            För att identifiera fler barn som utsätts för kommersiell sexuell
            exploatering vill vi att Socialstyrelsen ska få i uppdrag att
            utveckla rutinfrågor om kommersiell sexuell exploatering till
            elevhälsan, socialtjänsten och barn- och ungdomspsykiatrin.
          </p>
          <p xml:id="i-4jJkUg66hBA7Bv6GRiHZdX">
            Polismyndigheten bör få i uppdrag att utarbeta ett metodstöd
            för sitt uppsökande arbete och bredda det uppsökande arbetet till
            att omfatta fler digitala plattformar. För detta krävs också mer
            resurser.
          </p>
          <p xml:id="i-UQ2TowPvqRMEyRtvCLCfT4">
            Det behövs ett nationellt kunskapslyft för alla de yrkesgrupper
            som möter mål­gruppen. Jämställdhetsmyndigheten bör därför få
            i uppdrag att ta fram ett kunskaps­underlag som innehåller information
            om utsatta barns rättigheter, bemötande av målgruppen, orsaker
            till och konsekvenser av exploatering samt vilka insatser som
            behövs för att förebygga och stoppa exploatering.
          </p>
        </div>
        <div xml:id="i-dDF2Bdon4f2JseZMZMetP" type="signatureBlock">
          <list xml:id="i-KsazFnKxQfDbKcYgpDuQdk">
            <item xml:id="i-VZCzpyTk2Pz6FikaM5ZrC5" who="i-4K631U2FyQthafuME3cNGX" type="signature">
              Janine Alm Ericson (MP)
            </item>
            <item xml:id="i-E4otMh5wWBsHDjRFH2pCCw" who="i-XYorBBswJHmzvkzAvCFPDM" type="signature">
              Ulrika Westerlund (MP)
            </item>
            <item xml:id="i-Tg5DrFy84TqNxAqGTazWPd" who="i-X9jqcGenibr5tWEbnZgddm" type="signature">
              Annika Hirvonen (MP)
            </item>
            <item xml:id="i-BAr87psPjy5HSL1ijFMnoZ" who="i-9fsFw1TuALNQWZGH3AZGpj" type="signature">
              Jan Riise (MP)
            </item>
          </list>
        </div>
      </div>
    </body>
  </text>
</TEI>
