<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-00372">
  <teiHeader>
    <fileDesc>
      <titleStmt>
        <title>En svensk utrikespolitik för ett fritt och demokratiskt Iran</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:372 av Hans Linde m.fl. (V)</title>
          <idno type="rdwebb">H302372</idno>
          <rs type="number">372</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H302372/text</ref>
          <ref type="dokument_url_html">http://data.riksdagen.se/dokument/H302372</ref>
          <ref type="dokumentstatus_url_xml">http://data.riksdagen.se/dokumentstatus/H302372</ref>
          <ref type="docx">http://data.riksdagen.se/fil/E2CD657C-9AE9-4A67-854A-B5E7F06472D3</ref>
          <ref type="pdf">http://data.riksdagen.se/fil/5F1872F0-6C82-4558-8081-39624B2DF773</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-21yQQ7GD1tAAhM8UN5V4pz" type="signed"/>
        <correspContext corresp="i-21yQQ7GD1tAAhM8UN5V4pz">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-3r9kNkCkw2sbRq2oyJTf33" type="submitted">
          <date when="2015-10-01"/>
          <time when="14:29:50"/>
        </correspAction>
        <correspAction xml:id="i-TcE2eyUDgH4xJuHF6Cq311" type="reviewed">
          <date when="2015-10-02"/>
          <time when="10:41:59"/>
        </correspAction>
        <correspAction xml:id="i-Bx6M1RyK5VHShN1ctha7tC" type="referred">
          <date when="2015-10-13"/>
        </correspAction>
        <correspAction xml:id="i-WwcQZiKvNGZPirVUraM1z9" type="assigned">
          <date when="2018-06-05"/>
          <time when="10:32:00"/>
        </correspAction>
        <correspContext corresp="i-WwcQZiKvNGZPirVUraM1z9">
          <ref type="assignedTo">Utrikesutskottet</ref>
        </correspContext>
        <correspAction xml:id="i-2Cvqxk3AXEWfyviLfozqEn" type="behandlas_i"/>
        <correspContext corresp="i-2Cvqxk3AXEWfyviLfozqEn">
          <ref type="uppgift">2015/16:NU13</ref>
          <ref type="ref_dok_id">H301NU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU13</ref>
          <ref type="ref_dok_titel">Exportstrategin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L1cUvDPx6qYrt2B2ppC34g" type="behandlas_i"/>
        <correspContext corresp="i-L1cUvDPx6qYrt2B2ppC34g">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RNBfToWqU65HzFkVtTnHAk" type="behandlas_i"/>
        <correspContext corresp="i-RNBfToWqU65HzFkVtTnHAk">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6JPdkYfKBf5CShskMfmpTB" type="motHeader">
        <div xml:id="i-VgfXPpPjbMdzF9w8JbE7QP" type="motTitle">
          Motion till riksdagen 2015/16:372 av Hans Linde m.fl. (V) En
          svensk utrikespolitik för ett fritt och demokratiskt Iran
        </div>
      </div>
      <div xml:id="i-792KtgykQHvfE36E2Yr8Sx" type="motBody">
        <div xml:id="i-VwCadpBMVwzcjjwY8vQTtv" type="TOC">
          <head xml:id="i-VEN2F9uDYkaspAhfi8Lua8">
            1 Innehåll
          </head>
          <list xml:id="i-Q1ep58fz6udb4dtNMzd3AX">
            <item xml:id="i-ujdkcNYQePi1Xoh1P9kZy" style="indent-level: 1">
              1Innehåll
            </item>
            <item xml:id="i-WLqUkw14cvBr1aDvfoLwRo" style="indent-level: 1">
              2Förslag till riksdagsbeslut
            </item>
            <item xml:id="i-2mF4aAhZBBqNxGfJGAP475" style="indent-level: 1">
              3Inledning
            </item>
            <item xml:id="i-A4NrcsjjdJms5gUCsB1fK4" style="indent-level: 1">
              4En svensk utrikespolitik för ett fritt och demokratiskt Iran
            </item>
            <item xml:id="i-Ag2cmXXDVeee3DdG8eqtPh" style="indent-level: 1">
              5Presidentvalet 2013 och den ökande repressionen
            </item>
            <item xml:id="i-CaKaoPSPAybVtsWMjG2RFS" style="indent-level: 1">
              6Situationen för de mänskliga rättigheterna
            </item>
            <item xml:id="i-7pBniVtAa2SVoyM1jXaw3r" style="indent-level: 2">
              6.1Etniska och religiösa minoriteter
            </item>
            <item xml:id="i-HUJFFEZ4CAGwVE2EPUqyNK" style="indent-level: 2">
              6.2Fackliga rättigheter och företagens ansvar
            </item>
            <item xml:id="i-HhGTNfhVCjjJz2iEhQY1yV" style="indent-level: 2">
              6.3Kvinnor
            </item>
            <item xml:id="i-VpHtdAAsWYHffmPJL4aY31" style="indent-level: 2">
              6.4Barns rättigheter
            </item>
            <item xml:id="i-3hEAJjBd2ZUGmg7CceuKJA" style="indent-level: 2">
              6.5Hbtq-personer
            </item>
            <item xml:id="i-DCnhWVFwmQfJwtMcCZZaPD" style="indent-level: 1">
              7Irans nukleära program
            </item>
            <item xml:id="i-TV3BHS4igHKWBjmP4QhRrz" style="indent-level: 1">
              8Militära hot från Israel och USA
            </item>
          </list>
        </div>
        <div xml:id="i-PvSu1aocf3vbrbveGVDSvF" type="motProposal" subtype="förslag">
          <head xml:id="i-J2CzCvk4RfxcRe57TYrvGX">
            2 Förslag till riksdagsbeslut
          </head>
          <list xml:id="i-2TtUPsWnDD39r9xAKYFpCk" style="ol">
            <item xml:id="i-MypdCemQkvGS3JoTFtwcxb">
              Riksdagen ställer sig bakom det som anförs i motionen om att
              Sverige, som såväl enskild stat som medlem i EU och FN, konsekvent
              ska uppmärksamma de grova och omfattande brotten mot de mänskliga
              rättigheterna i Iran och tillkännager detta för regeringen.
            </item>
            <item xml:id="i-4JtRVpu2fJhyFmSgfzE9dg">
              Riksdagen ställer sig bakom det som anförs i motionen om att
              Sverige, som såväl enskilt land som medlem av EU och FN, ska kräva
              att alla politiska fångar friges samt att FN:s rapportör för de
              mänskliga rättigheterna i Iran beviljas inresa i landet, och riksdagen
              tillkännager detta för regeringen.
            </item>
            <item xml:id="i-BSThornWc6LCo3aoxAM85u">
              Riksdagen ställer sig bakom det som anförs i motionen om att
              Sverige, som såväl enskilt land som medlem av EU och FN, ska uppmärksamma
              de grova och omfattande kränkningarna av de etniska och religiösa
              minoriteternas rättigheter i Iran och tillkännager detta för regeringen.
            </item>
            <item xml:id="i-Ek7GPUYEreVWNbGxLerpFc">
              Riksdagen ställer sig bakom det som anförs i motionen om att
              den svenska regeringen bör inleda en dialog med de svenska företag
              som är verksamma i Iran om de mänskliga rättigheterna, inklusive
              de fackliga rättigheterna, och tillkännager detta för regeringen.
            </item>
            <item xml:id="i-3GeHBdHMg5XoLhbPXp1ACJ">
              Riksdagen ställer sig bakom det som anförs i motionen om att
              tydliga kriterier för mänskliga rättigheter behöver tas fram för
              Sveriges exportfrämjande och att verksamheten behöver bli mer
              transparent och tillkännager detta för regeringen.
            </item>
            <item xml:id="i-57cHnPMLLpgXQeU7wiYQbF">
              Riksdagen ställer sig bakom det som anförs i motionen om att
              Sverige, som såväl enskild stat som medlem i EU och FN, i alla
              sina kontakter med Iran ska uppmärksamma kvinnornas situation
              i landet och tillkännager detta för regeringen.
            </item>
            <item xml:id="i-EVBaK9c19YSahkPWcVm3Tr">
              Riksdagen ställer sig bakom det som anförs i motionen om att
              Sverige, som såväl enskilt land som medlem i EU och FN, ska agera
              för att Iran lever upp till sina internationella åtaganden gällande
              barns rättigheter, och riksdagen tillkännager detta för regeringen.
            </item>
            <item xml:id="i-T1NPEfGehrrfddSXvCV3Jj">
              Riksdagen ställer sig bakom det som anförs i motionen om att
              Sverige, som såväl enskild stat som medlem i EU och FN, i alla
              sina kontakter med Iran ska uppmärksamma hbtq-personers situation
              i landet och tillkännager detta för regeringen.
            </item>
            <item xml:id="i-Xg6wvWh47ZRkfwexFyVtpt">
              Riksdagen ställer sig bakom det som anförs i motionen om att
              Sverige, som såväl enskilt land som medlem i EU och FN, bör agera
              för en zon fri från massförstörelsevapen i Mellanöstern och tillkännager
              detta för regeringen.
            </item>
          </list>
        </div>
        <div xml:id="i-Lj4gQSEihXbo4x9NGbK1c4" type="motContent">
          <head xml:id="i-VSsinDTgXXHYT5Kk4iFwV" type="h1">
            3 Inledning
          </head>
          <p xml:id="i-9xd1EvBqbr9DwwE1gfY1oJ">
            Iran är utan tvekan en av vår tids hårdaste och mest auktoritära
            diktaturer. Brotten mot de mänskliga rättigheterna är många och
            omfattande. Regimen i Teheran spelar i dag en destruktiv roll
            i Mellanöstern bl.a. genom sitt stöd till Bashar Al-Asad i Syrien
            och genom sin roll i Iraks inrikespolitik. Samtidigt är Iran ett
            land i förändring. Under den nuvarande presidenten, Hassan Rohani,
            har brotten mot de mänskliga rättigheterna blivit fler och grövre
            och avrättningarna ökat i antal. Samtidigt är det uppenbart att
            det finns ett växande folkligt missnöje i Iran i breda befolkningsgrupper
            över landets utveckling. Omvärlden har de senaste åren tydligt
            fokuserat på Irans kärnenergiprogram. Samtidigt har frågor om
            mänskliga rättigheter hamnat i skymundan. När det nu finns ett
            avtal om Irans kärnenergiprogram önskar vi att omvärlden fokuserar
            sina ansträngningar på brott mot de mänskliga rättigheterna i
            Iran. Vänsterpartiet har under en lång tid uppmärksammat situationen
            i Iran. Vi har genom motioner, interpellationer, skriftliga frågor
            och vid demonstrationer vid en lång rad tillfällen protesterat
            mot regimens övergrepp mot bl.a. etniska minoriteter, kvinnor,
            fackföreningsaktiva och hbtq-personer (homosexuella, bisexuella,
            transpersoner och queers). Det är Vänsterpartiets övertygelse
            att Sverige kan göra mer för att stötta kampen för ett fritt och
            demokratiskt Iran. Sverige må vara ett litet land i norra Europa,
            men det går många band mellan vårt land och Iran, inte minst genom
            de tusentals iranier som genom åren fått en fristad från förtryck
            i vårt land.
          </p>
          <head xml:id="i-4AjeEG2zp5Yxz9vEsuWDnq" type="h1">
            4 En svensk utrikespolitik för ett fritt och demokratiskt Iran
          </head>
          <p xml:id="i-7rTEYSCCwSZb1DjfV9t5zZ">
            Vänsterpartiet ser att Sverige kan spela en roll för att ge stöd
            till de iranier som med stort mod och under hot om förföljelser
            i och utanför Iran kämpar för ett demokratiskt och fritt Iran.
            I detta arbete bör Sverige utnyttja alla de kontakter vårt land
            har med Iran, bilateralt såväl som multilateralt. Sverige bör
            också utnyttja den djupa kunskap och starka engagemang som finns
            bland de många invandrade med iranskt ursprung i Sverige. Sveriges
            politik mot Iran måste bygga på de mänskliga rättigheterna och
            det iranska folkets rätt att i fria och demokratiska val välja
            sina ledare och i vilken riktning landet ska gå. En sådan politik
            får inte skymmas av ekonomiska egenintressen. Tyvärr har inte
            Sveriges hållning alltid varit konsekvent och trovärdig. Fortfarande
            avvisas flyktingar som flytt undan regimens förtryck i Iran. Genom
            de svenska myndigheternas exportfrämjande verksamhet stöds svenska
            företag som investerar i Iran. Mellan 2006 och 2012 utfärdade
            EKN garantier för affärer med regimen i Teheran för hela 15,1
            miljarder kronor. Svenska Ericsson har kritiserats för att exportera
            telekomsystem till Iran som underlättat för regimen att spåra
            upp oppositionella. Det skadar Sveriges trovärdighet och möjlighet
            att vara en tydlig kraft för förändring.
          </p>
          <p xml:id="i-6TEBQqmWGrfHjuJWWiEyYG">
            Sverige ska, som enskild stat såväl som medlem i EU och FN, konsekvent
            uppmärksamma de grova och omfattande brotten mot de mänskliga
            rättigheterna i Iran. Detta bör riksdagen ställa sig bakom och
            ge regeringen till känna.
          </p>
          <head xml:id="i-C4eLYzaeMgteVtNhw1tbEZ" type="h1">
            5 Presidentvalet 2013 och den ökande repressionen
          </head>
          <p xml:id="i-FHXQ75Jyp8CSDBTMUFXMXH">
            Den 14 juni 2013 hölls det senaste presidentvalet i Iran. Av
            drygt 800 personer som registrerade sig som kandidater, valde
            Väktarrådet ut åtta kandidater som fick ställa upp. I slutändan
            kunde iranierna välja mellan sex kandidater – samtliga var män.
            Hassan Rohani valdes i första valomgången, med stor marginal till
            övriga kandidater. Rohani hade under valrörelsen profilerat sig
            som den tydligaste ”reforminriktade” kandidaten och hans seger
            födde förhoppningar om åtminstone mindre reformer och ett styre
            med en annan profil än den tidigare presidenten Mahmoud Ahmadinejads
            mycket hårdföra styre. De små förhoppningar som inledningsvis
            fanns om Rohanis styre har på nästan alla punkter grusats. Retoriken
            mot väst och mot Israel har i vissa avseenden förändrats, men
            i Iran har Rohanis styre inneburit allt fler och grövre brott
            mot de mänskliga rättigheterna. Repressionen och förföljelsen
            av oppositionella har tydligt ökat och antalet avrättningar har
            snabbt ökat.
          </p>
          <head xml:id="i-9buSw1wEjMxw8Lh4jBhpeF" type="h1">
            6 Situationen för de mänskliga rättigheterna
          </head>
          <p xml:id="i-3HtVDBcC9z36ot4XYW7eG3">
            För Vänsterpartiet är demokrati och mänskliga rättigheter inte
            förhandlingsbara. Vi försvarar FN:s deklaration om de mänskliga
            rättigheterna där mötesfrihet, organisationsfrihet, strejkrätt,
            religionsfrihet, press- och yttrandefrihet samt allmänna, fria
            och hemliga val framhålls som nödvändiga beståndsdelar i ett demokratiskt
            samhälle. Lika stor vikt läggs vid sociala framsteg och förbättrade
            levnadsvillkor. Det innebär att rätten till arbete, utbildning,
            bostad, vård, omsorg och kultur är nödvändiga för ett människovärdigt
            liv och ett demokratiskt samhälle. Vänsterpartiet står upp för
            de mänskliga rättigheterna oavsett var, när eller med vilka motiv
            de kränks och inskränks. Det är vår utgångspunkt när vi analyserar
            situationen i Iran.
          </p>
          <p xml:id="i-5azmQSsa4NFXqWnbyYcYxA">
            Iran uppfyller inte de nödvändiga kraven som måste ställas på
            en demokrati. Det finns ingen press- och yttrandefrihet, journalister
            fängslas, oberoende webbsidor blockeras, medier hotas och bokutgivningen
            är kraftigt reglerad. Oberoende organisationer och rörelser möter
            stora begränsningar i sin verksamhet, om de får verka över huvud
            taget. Dödsstraff är vanligt förekommande. Enligt FN:s råd för
            mänskliga rättigheter avrättades fler än 500 personer i Iran under
            2014, och i augusti 2015 rapporterade Amnesty International om
            ett chockerande antal avrättade – bara under första halvåret avrättades
            700 människor av staten. Det är en uppgång i antalet avrättningar
            av ”aldrig tidigare skådat slag”, enligt Amnesty. Samtliga rapporter
            vittnar om kränkningar av mänskliga rättigheter riktade mot kvinnor,
            hbtq-personer, fackligt aktiva, religiösa minoriteter, journalister
            och aktivister för demokrati och mänskliga rättigheter. Iran har
            inte hållit den nye presidenten Hassan Rohanis löfte att utöka
            skyddet för religiösa grupper och att ändra lagstiftningen som
            diskriminerar minoritetsgrupper. Tvärtom har situationen försämrats.
          </p>
          <p xml:id="i-V3SYhfbzHq5e4cf8FdRELK">
            Sverige bör, som enskilt land såväl som medlem av EU och FN,
            kräva att alla politiska fångar friges samt att FN:s rapportör
            för de mänskliga rättigheterna i Iran beviljas inresa i landet.
            Detta bör riksdagen ställa sig bakom och ge regeringen till känna.
          </p>
          <head xml:id="i-SFwMAFVHTJoVHHjgNtGUoS" type="h2">
            6.1 Etniska och religiösa minoriteter
          </head>
          <p xml:id="i-25rMTgqJZeSQyCK1d1v7Wz">
            Irans etniska minoriteter, såsom kurder, azerier, araber och
            balucher, utsätts för en omfattande diskriminering och deras möjligheter
            att uttrycka sitt språk, sin kultur och sin identitet är begränsade.
            Krav från de etniska minoriteterna på respekt för sina rättigheter
            möts med omfattande förföljelser, fängslanden och dödsstraff.
            Religionsfriheten är ytterst begränsad i Iran. Sunnimuslimer,
            baha’ier och andra religiösa minoriteter möter stort motstånd
            från regimen i sina försök att uttrycka sin tro. Rapporterna är
            många om hur t.ex. sunnimuslimska religiösa ledare fängslats och
            avrättats under de senaste åren.
          </p>
          <p xml:id="i-JK4RVsyUVcxiaqVx9RKxSU">
            Sverige ska, som enskilt land såväl som medlem av EU och FN,
            uppmärksamma de grova och omfattande kränkningarna av de etniska
            och religiösa minoriteternas rättigheter i Iran. Detta bör riksdagen
            ställa sig bakom och ge regeringen till känna.
          </p>
          <head xml:id="i-9NAzLhxwkTvp8U8KMACUy4" type="h2">
            6.2 Fackliga rättigheter och företagens ansvar
          </head>
          <p xml:id="i-MGurEyRqD6HqQSkwc6gEZS">
            Fackliga rättigheter är universellt erkända mänskliga rättigheter
            i arbetslivet, men i Iran är det inte tillåtet att organisera
            sig i eller starta fria och oberoende fackföreningar och någon
            strejkrätt existerar inte. Detta till trots förekommer strejker
            och försök att bilda fria och oberoende fackföreningar. Regimen
            har bemött detta med en allt grövre repression.
          </p>
          <p xml:id="i-DvoWW7ssCharT23kChCFYJ">
            En bland många fackligt aktiva som fängslats är Behnam Ebrahimzadeh.
            Hans ”brott” bestod i att han varit medlem i kommittén för etablerandet
            av fackliga organisationer i Iran och för att ha varit aktiv i
            kampen för barns rättigheter. Under sina mer än fyra år i fängelse
            har han utsatts för misshandel och godtyckliga förflyttningar
            mellan fängelseavdelningar och hans straff har under året förlängts.
            Den kurdiska fackliga aktivisten Mahmud Salehi är ett annat exempel.
            Han har suttit fängslad i omgångar och nyligen fått 9 års fängelse
            p.g.a. sin fackliga aktivism. I september 2015 dog Sharokh Zamani,
            ytterligare en av hundratals fackliga ledare som dukat under för
            den inhumana behandlingen i iranska fängelser. Dessa arresteringar
            av fackligt aktiva uppmärksammades under våren 2015 av fackliga
            organisationer och människorättsorganisationer världen över. Den
            regelbundna och återkommande förföljelsen och fängslandet av fackliga
            företrädare och människorättsaktivister i Iran är ett i raden
            av exempel på att det politiska klimatet har hårdnat. I dag är
            ett femtiotal svenska företag verksamma i Iran. Men allt fler
            svenska företag väntas etablera sig i Iran efter att avtal om
            Irans kärnenergiprogram ingåtts och flera av sanktionerna mot
            Iran avvecklats. Enligt Business Sweden kan Sveriges export till
            Iran komma att femdubblas inom de närmaste fem åren. Business
            Sweden räknar nu med att ha ett kontor på plats i Teheran innan
            året är slut. Med fler svenska företag på plats i Iran och en
            förväntad ökad export till landet, är det avgörande att även det
            svenska näringslivet agerar i enlighet med målsättningarna om
            en ökad respekt för de mänskliga rättigheterna, inklusive de fackliga
            rättigheterna. Svensk handel och investeringar får aldrig bidra
            till att stärka regimens grepp om Iran.
          </p>
          <p xml:id="i-Cu3f3EhacMerpt4UsScd3M">
            Den svenska regeringen bör inleda en dialog med de svenska företag
            som är verksamma i Iran om de mänskliga rättigheterna, inklusive
            de fackliga rättigheterna. Detta bör riksdagen ställa sig bakom
            och ge regeringen till känna.
          </p>
          <p xml:id="i-B6XqY4s667HnL1EMfWdGTk">
            Sverige bedriver en omfattande exportfrämjande verksamhet. Det
            sker i form av rådgivning, exportkrediter och exportgarantier
            genom organ som Business Sweden (tidigare Exportrådet och Invest
            Sweden), Exportkreditnämnden, EKN, och Svensk Exportkredit, SEK.
            Bland annat Amnesty har kritiserat denna verksamhet för att den
            inte tydligt kopplas till arbetet med de mänskliga rättigheterna.
          </p>
          <p xml:id="i-Y3zfPNs3LPFnVue7UedDZG">
            Iran har historiskt varit en av största marknaderna för svensk
            export i Mellanöstern, och Vänsterpartiet tror inte att ett förbud
            mot investeringar i Iran eller handel med Iran skulle gynna kampen
            för demokrati och mänskliga rättigheter. Men vi anser att man
            måste iaktta stor försiktighet när man handlar med eller investerar
            i ett land som Iran. Sveriges exportfrämjande får aldrig bidra
            till att regimen i Iran gynnas eller att brott mot de mänskliga
            rättigheterna begås.
          </p>
          <p xml:id="i-BHggXjYgLAZCvmoiDVMWfr">
            Tydliga kriterier för mänskliga rättigheter behöver tas fram
            för Sveriges exportfrämjande och verksamheten behöver bli mer
            transparent. Detta bör riksdagen ställa sig bakom och ge regeringen
            till känna.
          </p>
          <head xml:id="i-Kc3gHgSPPLY1LCH72ekGKU" type="h2">
            6.3 Kvinnor
          </head>
          <p xml:id="i-4X3GtapLZPbgdg8bFVbmeb">
            I Iran är i dag förtrycket av kvinnorna institutionaliserat och
            genomsyrar hela samhället, inklusive lagstiftningen. Under den
            rådande regimen behandlas kvinnor som en andra klassens medborgare.
            Kvinnor har inte samma rättigheter som män vad gäller äktenskap,
            skilsmässa, vårdnaden av barn eller i arvsrätten. Om kvinnor utsätts
            för brott och kommer till skada utmäts lägre straff än om brottsoffret
            är en man. Ett vittnesmål från en kvinna i domstol är bara värt
            hälften av vittnesmålet från en man. Polygami, månggifte, är tillåtet
            för män men inte för kvinnor. Män har också en odiskutabel rätt
            att skilja sig från sin hustru, medan kvinnor saknar motsvarande
            rätt. I Iran förekommer även våld och förtryck i hederns namn,
            ett samhällsproblem som regimen ignorerar. Kvinnor får inte heller
            beträda idrottsarenor där det finns män.
          </p>
          <p xml:id="i-GZ3LZS61gV1LrvLUFajqfB">
            Trots det omfattande förtrycket av de iranska kvinnorna har de
            under flera år utgjort en mycket viktig och stark del av kampen
            mot den iranska regimen. Regimen har bemött kvinnornas kamp för
            sina rättigheter med hård repression. En demokratisering av Iran
            förutsätter att all kvinnofientlig lagstiftning avskaffas. Irans
            modiga kvinnorörelser förtjänar allt stöd.
          </p>
          <p xml:id="i-4X3eTFeYiMbtdbDN3N4XZn">
            Sverige ska i alla sina kontakter med Iran, som enskild stat
            såväl som medlem i EU och FN, uppmärksamma kvinnornas situation
            i landet. Detta bör riksdagen ställa sig bakom och ge regeringen
            till känna.
          </p>
          <head xml:id="i-YJbsTDtdBCDGuFta3TDyGP" type="h2">
            6.4 Barns rättigheter
          </head>
          <p xml:id="i-JrZBqD85cSKvxqRo4JJaBJ">
            Inskränkningarna av de mänskliga rättigheterna i Iran omfattar
            också barns rättigheter. Barnarbete är ett omfattande problem
            i Iran och det finns rapporter om allt mer trafficking med barn.
            Även om den lagliga minimiåldern för att ingå äktenskap numera
            är 13 år, kan fäder ansöka om tillstånd för att gifta bort sina
            döttrar vid ännu yngre ålder – och med män som är betydligt äldre
            än flickorna. Enligt iransk lag blir flickor straffmyndiga vid
            nio års ålder och pojkar vid 15 års ålder. Det finns omfattande
            rapporter om hur barn utsätts för utomrättsliga försvinnanden,
            arresteringar, tortyr och t.o.m. dödsstraff. Iran har under de
            senaste åren utmärkt sig även bland länder som genomför dödsstraff
            genom att avrätta barn. Antalet avrättade barn har ökat de senaste
            två åren enligt Human Rights Watch, och en FN-rapport från 2015
            vittnar om att minst 160 barn väntar på att få sina dödsstraff
            verkställda. Iran ratificerade FN:s barnkonvention 1994, men med
            en reservation om att Iran inte kommer att följa konventionen
            om det kommer i konflikt med nationell lagstiftning och islam.
          </p>
          <p xml:id="i-7SgRNfgUvD7JmpjfY4dEdT">
            Sverige bör, som enskilt land såväl som medlem i EU och FN, agera
            för att Iran lever upp till sina internationella åtaganden gällande
            barns rättigheter. Detta bör riksdagen ställa sig bakom och ge
            regeringen till känna.
          </p>
          <head xml:id="i-FKCbsJuRtK6XenFjVhYxaM" type="h2">
            6.5 Hbtq-personer
          </head>
          <p xml:id="i-GiakFq8FH5DJKFcSeckfZW">
            Att få uttrycka sin sexualitet, sin könsidentitet och sina könsuttryck
            är grundläggande mänskliga rättigheter, rättigheter som också
            omfattar homosexuella, bisexuella, transpersoner och queers. Detta
            är rättigheter som Iran i dag allt annat än respekterar – samkönade
            relationer bestraffas med både fängelse, piskstraff och döden.
            Det är i dag tillåtet att genomgå könskorrigerande operationer
            i Iran, men trots det rapporterar Amnesty International att transpersoner
            trakasseras av polis, fängslas och utsätts för tortyr. Human Rights
            Watch säger att regimen skapat en ”terroratmosfär för hbtq-personer
            i hela Iran”. Åtskilliga hbtq-personer har dömts till döden p.g.a.
            sin sexualitet eller könsidentitet. Det mest konkreta Sverige
            kan göra för Irans hbtq-personer är att upphöra med att avvisa
            hbtq-flyktingar tillbaka till landet, vilket i dag skamligt nog
            sker. Vänsterpartiet har i en rad sammanhang protesterat mot dessa
            avvisningar.
          </p>
          <p xml:id="i-4fAvTcitxczNtGiBnvDApS">
            Sverige ska i alla sina kontakter med Iran, som enskild stat
            såväl som medlem i EU och FN, uppmärksamma hbtq-personers situation
            i landet. Detta bör riksdagen ställa sig bakom och ge regeringen
            till känna.
          </p>
          <head xml:id="i-4bwwXdGwNha96nWh1giGyq" type="h1">
            7 Irans nukleära program
          </head>
          <p xml:id="i-VtvoaAaGFuGpxqs7t38dNV">
            Vänsterpartiets vision är en värld utan kärnvapen. Vi arbetar
            därför för att de nuvarande kärnvapenmakterna ska avveckla sina
            innehav och mot att fler länder skaffar sig kärnvapenkapacitet.
            Vänsterpartiet motsätter sig därför att Iran skaffar sig kärnvapen.
            Vi vill stärka IAEA och vill att Sverige tydligt ska agera för
            att öka respekten för NPT (icke-spridningsavtalet). Det är i dag
            oklart om Iran har eller har haft ambitionen att skaffa kärnvapen
            eller om de har kapacitet att göra det. Klart är dock att Iran
            under en längre tid har dragit sig undan kraven från det internationella
            atomenergiorganet, IAEA, om obegränsade inspektioner av landets
            kärnanläggningar. På grund av detta införde FN och EU sanktioner
            mot landet, sanktioner som i flera delar slog mot vanliga iranier.
          </p>
          <p xml:id="i-6sMvoP4yy56oT7y7hnxXzm">
            Under de senaste åren har Iran fört förhandlingar med den s.k.
            P 5+1-gruppen, bestående av USA, Ryssland, Kina, Frankrike, Storbritannien,
            Tyskland och EU. Vänsterpartiet har välkomnat förhandlingarna
            och såg det som en viktig framgång att parterna den 14 juli 2015
            kunde presentera en gemensam överenskommelse. Iran kommer bl.a.
            att begränsa sin förmåga att anrika uran och öppna sitt kärntekniska
            program för inspektioner. Samtidigt kommer tydliga lättnader i
            sanktionerna att ske. Avtalet om Irans kärntekniska program minskar
            riskerna för en militär kapprustning i Mellanöstern. Nu finns
            det utrymme att ta ytterligare steg och diskutera behoven av nedrustning
            och avspänning. Ett viktigt initiativ skulle vara att agera för
            att få till stånd en zon fri från massförstörelsevapen i Mellanöstern.
            I dag är redan Latinamerika, Centralasien, Sydostasien och Afrika
            kärnvapenfria zoner. I Nordafrika har Algeriet, Tunisien och Libyen
            ratificerat African Nuclear Weapon Free Zone Treaty. I dag vet
            vi att Israel har kärnvapen och att Nato placerat kärnvapenstridsspetsar
            i Turkiet. Både Egypten och Turkiet har tidigare gett sitt stöd
            till idén om en kärnvapenfri zon i regionen.
          </p>
          <p xml:id="i-LqGdL2iVY1hBe6A4Jw9TxW">
            Sverige bör, som enskilt land såväl som medlem i EU och FN, agera
            för en zon fri från massförstörelsevapen i Mellanöstern. Detta
            bör riksdagen ställa sig bakom och ge regeringen till känna.
          </p>
          <head xml:id="i-8hfEvfNJ7r8K1ZCUWYq5Ys" type="h1">
            8 Militära hot från Israel och USA
          </head>
          <p xml:id="i-2NWcHPBcTwEpy2FfZuEheq">
            Under 2000-talet har Israel och USA, under George W Bush presidenttid,
            mer eller mindre öppet hotat att militärt angripa Iran för att
            slå ut landets kärnkraftsanläggningar men också för att störta
            regimen. Avtalet om Irans kärntekniska program minskar radikalt
            riskerna för ett krig mot Iran. Samtidigt förespråkar flera av
            de republikanska presidentkandidaterna inför det amerikanska presidentvalet
            såväl som Israels regering en betydligt mer konfrontativ politik
            mot Iran som inte utesluter vapenmakt.
          </p>
          <p xml:id="i-MKEqCSo365udcTzpvTG5mH">
            Vänsterpartiet har starkt motsatt sig varje tanke om militärt
            ingripande mot Iran. Ett militärt angrepp skulle med största sannolikhet
            skapa en oöverblickbar humanitär katastrof och leda till en kraftig
            destabilisering av hela regionen. Vi vet av erfarenhet från Irak,
            Libyen och Afghanistan att demokrati inte kan byggas genom bombmattor
            eller anfallskrig. Vi ser dessutom att hoten om militärt ingripande
            snarare stärkt regimen.
          </p>
        </div>
        <div xml:id="i-Ebj2SC3o1VmshWBBr4S53d" type="motSignatures">
          <list xml:id="i-EeLtxRC8Afh9p4dkxo7yZ2">
            <item xml:id="i-2nL2jfo6cmjwgQ2qZP2k2r" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-SuLyApp427nqNzXRrMYCQW" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-3nnxY4TrZ4uJ2aZs2Q6TQu" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-U1sfYxLEiqWd5jFNjsBKHe" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-WYy9iyMLJRX7QtW5akrcBJ" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-SZhFJfyj3N6vuhffMSxioN" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-DB7iA2x6HV4yzMAuSD36fn" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
