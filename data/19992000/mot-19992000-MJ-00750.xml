<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0750/mot_199900_MJ_0750-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ750 pnr: s2008
          </p>
          <p>
            Motion till riksdagen
          </p>
          <p>
            1999/2000:MJ750 av Carina Adolfsson och Lars Wegendal (s)
          </p>
          <p>
            Bilskrotningspremien
          </p>
          <p>
            Inom ramen för FN:s ramkonvention för klimatförändringar beslutades
            1997 att industriländerna skall reducera sina utsläpp av klimatpåverkande
            gaser med 5,2 procent. Som ett led i detta har riksdagen tidigare
            beslutat att koldioxidutsläppen från fossila bränslen år 2000
            inte skall vara större än de var år 1990. Den faktiska orsaken
            till ökningen är dock en ökad användning av fossila bränslen.
            I Sverige finns idag 3,6 miljoner bilar. Av dem är 1,8 miljoner
            äldre än tio år och saknar avgasrening. Sverige är bland de länder
            som har den äldsta bilparken i Europa. Detta borde med ekonomiska
            styrmedel åtgärdas. Bilskrotningspremien betalas av en bilskrotningsfond
            som bygger på att man tar ut en avgift vid försäljning av nya
            bilar. I fonden finns idag medel till en höjning av premien. Från
            och med 1999 års modeller tas ingen avgift ut med anledning av
            att bilproducenterna numera har producentansvar. Miljöministern
            Kjell Larsson har den 23 juni 1999 beslutat att ge Ekono- mistyrningsverket
            i uppdrag att belysa den statliga administrerade bilskrot- ningsfonden.
            I uppdraget ingår att se över nivåerna på premien och avgiften.
            Syftet är att den fonden ska fungera som incitament till att lämna
            den uttjänta bilen till en auktoriserad bilskrot. Trafikbeskattningsutredningen
            har i sin utredning föreslagit en höjning av bilskrotningspremien.
            Utredningens förslag syftar till att de bilar som har de sämsta
            miljö- och säkerhetsegenskaperna skall försvinna ur trafik. I
            våra grannländer Norge och Danmark har man vidtagit åtgärder med
            en höjning av bilskrotningspremien. Det har där visat sig att
            det får positiva effekter både på miljön och sysselsättningen.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om bilskrotningspremien.
          </p>
          <p>
            Stockholm den 29 september 1999
          </p>
          <p>
            Carina Adolfsson (s) Lars Wegendal (s)
          </p>
        </div>
      </div>
    </body>
  </text>
</TEI>
