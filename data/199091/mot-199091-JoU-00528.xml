<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-JoU-00528">
  <teiHeader>
    <fileDesc>
      <titleStmt>
        <title>Vatten - vårt viktigaste livsmedel</title>
        <author corresp="i-CVa3GtLUphESXFxPuwSvNV i-CVa3GtLUphESXFxPuwSvNV">av Karl Erik Olsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vatten - vårt viktigaste livsmedel</title>
          <idno type="rdwebb">GE02Jo528</idno>
          <rs type="number">Jo528</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GE02Jo528/text</ref>
          <ref type="dokument_url_html">http://data.riksdagen.se/dokument/GE02Jo528</ref>
          <ref type="dokumentstatus_url_xml">http://data.riksdagen.se/dokumentstatus/GE02Jo528</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CVa3GtLUphESXFxPuwSvNV</idno>
            <name>Karl Erik Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVa3GtLUphESXFxPuwSvNV</idno>
            <name>Karl Erik Olsson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G7unW1p4utRPSLEwABADYs" type="signed"/>
        <correspContext corresp="i-G7unW1p4utRPSLEwABADYs">
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-CVa3GtLUphESXFxPuwSvNV"/>
        </correspContext>
        <correspAction type="submission" xml:id="i-UzohsMhDuVVAx1yeJBJX8o">
          <date when="1991-01-25"/>
        </correspAction>
        <correspAction type="dismissal" xml:id="i-3s9v8sn4zAahog6nqDUrVk">
          <date when="1991-02-05"/>
        </correspAction>
        <correspAction type="referral" xml:id="i-Rs4rYegweDvdn3x6k6DZwb">
          <date when="1991-02-06"/>
        </correspAction>
        <correspAction type="submission" xml:id="i-AiX14MPAVhfvB9J8UG5Kgo">
          <date when="1991-01-25"/>
        </correspAction>
        <correspAction type="dismissal" xml:id="i-UsuD1bC5ewk9FyJXhWmGQW">
          <date when="1991-02-05"/>
        </correspAction>
        <correspAction type="referral" xml:id="i-UWMSuhCgGTsAEfRTMaEchi">
          <date when="1991-02-06"/>
        </correspAction>
        <correspAction type="assigned" xml:id="i-NP1sWoMWwoq3gpctfLSSSJ"/>
        <correspContext corresp="i-NP1sWoMWwoq3gpctfLSSSJ">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_JoU_528/mot_199091_JoU_528-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1990/91:Jo528
          </p>
          <p>
            av Karl Erik Olsson m.fl. (c) Vatten — vårt viktigaste livsmedel
          </p>
          <p>
            Inledning
          </p>
          <p>
            Rent vatten är en förutsättning för liv. Vattnet är vårt viktigaste
            livsmedel. I ett land som Sverige med mycket vatten, tas det som
            självskrivet att det alltid skall finnas rent vatten till hands.
            Men vattenförsörjningen håller på att bli ett allt större problem.
            I takt med koncentrationen i boendet blir för- oreningstrycket
            på vårt grundvatten också större. Genom centralisering till stora
            avloppsreningsverk blir utsläppen till recipienterna stora. Även
            om det under normala förhållanden inte innebär någon otillåten
            förorening så vet vi att reningsverken inte alltid fungerar tillfredsställande.
            Sammanblandning av avlopp från hushåll och industri gör att föroreningar
            kommer in i processen, slår ut bakteriefloran och därmed försämrar
            re- ningen av vattnet. Vid kraftiga regn bräddar reningsverken.
            Då kommer orenat avloppsvatten ut. Föroreningarna av vattnet stör
            vattnets kretslopp. Koncentrationen till stora vattentäkter och
            övergången till att utnyttja ytvat- tentäkter, i stället för grundvatten,
            gör föroreningsriskerna större. Vattnet har ett ständigt pågående
            kretslopp, från vattenkällan till konsumtion vidare via reningsverket
            åter ut i naturen och till vattendepåerna för att starta ett nytt
            kretslopp.
          </p>
          <p>
            Kommunernas ledningsnät måste förbättras
          </p>
          <p>
            Sårbarheten är hög i tätorternas vattenförsörjning. Detta är
            ett allvarligt problem. Riskerna med vår vattenförsörjning är
            stor redan under fredsför- hållanden och direkt oroande i en tid
            med sabotagerisker. Både vattentäkten och ledningsnätet är allt
            för lätt att förorena och avsaknaden av alternativ försörjning
            gör förhållandet ännu allvarligare. Centerpartiet har i olika
            sammanhang pekat på att underhållet av led- ningsnätet, både för
            färskvatten och avloppsvatten, är eftersatt. För att för- säkra
            sig om att en dålig vattenledning inte skall ge dåligt vatten
            tillsätts onö- digt mycket klor. Målsättningen måste vara att
            ha ett bra råvatten, med litet eller tillskott av kemikalier,
            samt bra och rena ledningar som behåller den goda vattenkvalitén.
            Enligt de uppgifter vi fått uppfyller inte kommunerna detta krav.
            En indikation på det är att 20 90 av det vatten som pumpas ut
            i vattenledningsnätet aldrig kommer fram till någon konsument
            utan läcker ut
          </p>
          <pb facs="riksdagen-motions-pdf/data/199091/mot_199091_JoU_528/mot_199091_JoU_528-002.pdf"/>
          <p>
            på vägen. Ledningsnätet måste bytas ut efter en tid, mellan 20
            och 100 år. Med nuvarande takt i ersättningsinvesteringar i ledningsnätet
            kommer det att ta bortåt 500 år innan alla ledningar har bytts
            ut. Centerpartiet har därför i en motion om infrastrukturen krävt
            att regeringen tar initiativ till ett sam- råd med kommunerna
            om hur vattenförsörjningen ska kunna garanteras och hur ledningsnätet
            skall kunna förbättras.
          </p>
          <p>
            Enskilda brunnar
          </p>
          <p>
            Mer än en miljon människor får sitt vatten från enskilda brunnar.
            Till detta kan tilläggas att kanske lika många fritidsboende också
            tar sitt vatten från egna brunnar. Försurningen gör att grundvattnet
            påverkas negativt och även andra utsläpp i naturen gör att riskerna
            för dåligt vatten ökar. Kontrollen av vattnet i enskilda vattentäkter
            är bristfällig. Det saknas ansvarig myndighet för vattenkvalitén
            i dessa brunnar. Förhållandet är naturligtvis inte accepta- belt.
            Främst är det ett bekymmer för alla som är hänvisade till vatten
            från sådana brunnar. I en krissituation är dessutom enskilda vattentäkter
            en alter- nativ vattenförsörjning. Vi anser att livsmedelsverket
            borde få ett heltäck- ande ansvar, som även omfattar enskilda
            brunnar. En utredning om de en- skilda vattentäkterna bör tillsättas
            skyndsamt för att klarlägga vilka problem och åtgärder som krävs.
          </p>
          <p>
            Ansvaret för vattenkvalitén
          </p>
          <p>
            Lagstiftningen är också oklar när det gäller ansvaret för vattenkvalitén
            i landet. Som lagstiftningen är idag har livsmedelsverket ansvaret
            enbart för kallvattnet. Vatten som uppvärms eller som inte räknas
            som konsumtions- vatten omfattas inte av livsmedelsverkets ansvar.
            I dag finns heller inget an- svar för kvalitén i det vatten som
            används för annat än direkt konsumtion. Vi anser att lagstiftningen
            bör ändras så att det föreligger ett totalansvar för allt vatten
            som används. Det borde dessutom finnas ett övergripande ansvar
            för att grundvattnet inte blir förorenat. Det är enligt vår uppfattning
            naturligt att livsmedelsver- ket får ansvaret för allt konsumtionsvatten.
            Livsmedelsverket bör tilldelas resurser för att klara detta. Naturvårdsverket
            bör ges klarare riktlinjer för bevakningen av vattenfrågor i stort,
            grundvattnet, samt vatten i sjöar och vattendrag.
          </p>
          <p>
            Saltvatteninträngning
          </p>
          <p>
            Grundvattnet hotas på många sätt. På öar där sötvattenuttaget
            blir för stort hotas de sötvattendepåer, som finns i grundvattnet,
            av saltvatteninträngning. När man pumpar upp för mycket vatten
            sjunker trycket i grundvattendepån, så att omkringliggande saltvatten
            tränger in och förstör hela vattentäkten. Den ökade förbrukningen
            av vatten nödvändiggör att uttaget av sötvatten begränsas till
            vad som är möjligt, utan risk för att saltvatten ska tränga in.
            Det är osäkert om det över huvud taget går att reparera en sådan
            skada. I dag finns inga lagliga möjligheter att begränsa användandet
            av det vatten som en fastighetsägare tar från sin egen mark. Vi
            anser att det behövs en lagändring på detta område.
          </p>
          <p>
            Mot. 1990/91 Jo528
          </p>
          <pb facs="riksdagen-motions-pdf/data/199091/mot_199091_JoU_528/mot_199091_JoU_528-003.pdf"/>
          <p>
            Utbildning
          </p>
          <p>
            Det är viktigt att de som har ansvaret för vattenförsörjningen
            också har en god utbildning. I en rapport från Statens Livsmedelsverk,
            ”Kartläggning av dricksvattensituationen i Sverige”, påpekas att
            det finns ett stort utbildnings- behov. I rapporten säger man
            ”Utbildningsbehovet är betydande alltifrån personal på vattenverken
            till högskoleutbildning i vattenverks- och lednings- frågor. Utbildningen
            måste förstärkas på alla nivåer och bristen på högskole- utbildad
            personal är påtaglig.” Livsmedelsverket säger vidare i rapporten
            att ”De stora utbrott av vattenburen smitta som inträffat under
            1980-talet borde åtminstone till viss del kunna hänföras till
            brister i utbildningen”. Det är angeläget att behovet av ytterligare
            utbildning tillgodoses både för teknisk personal och för planerare
            och de instanser som har ansvar för tillsynen.
          </p>
          <p>
            Forskning
          </p>
          <p>
            Det är viktigt att öka kunskaperna om vatten och de förutsättningar
            som be- hövs för att vi ska ha ett bra vatten. Det krävs ökade
            forskningsinsatser. Livs- medelsverket har i en rapport 1989 beskrivit
            det behov av ökad forskning på vattenområdet som föreligger. De
            områden där det enligt rapporten krävs forskningsinsatser är:
            —- Hälsorisker - Vattentäkter och råvatten —- Vattenrening och
            desinfektion = Distribution = Analys och undersökningsmetoder
          </p>
          <p>
            Samverkansgrupp på vattenområdet
          </p>
          <p>
            Eftersom ansvaret är splittrat på många myndigheter bör en samverkans-
            grupp tillsättas. I denna grupp bör representanter för de viktigaste
            myndig- heterna inom vattenområdet ingå, som livsmedelsverket,
            naturvårdsverket, lantbruksverket, SGU, kommunförbundet, vatten
            o avloppsföreningen. Samverkansgruppen bör bl.a. studera ansvarsfördelning
            och försörjningsbe- redskap.
          </p>
          <p>
            Hemställan
          </p>
          <p>
            Med hänvisning till vad som ovan anförts hemställs 1. att riksdagen
            som sin mening ger regeringen till känna vad i mo- tionen anförts
            om utredning av enskilda brunnar, 2. att riksdagen som sin mening
            ger regeringen till känna vad i mo- tionen anförts om att livsmedelsverket
            bör ges huvudansvaret för dricksvatten och konsumtionsvatten,
            3. att riksdagen som sin mening ger regeringen till känna vad
            i mo- tionen anförts om lagändring för att förhindra saltvatteninträngning,
            4. att riksdagen som sin mening ger regeringen till känna vad
            i mo- tionen anförts om utbildning inom vattenområdet, 5. att
            riksdagen som sin mening ger regeringen till känna vad i mo- tionen
            anförts om forskning inom vattenområdet,
          </p>
          <p>
            Mot. 1990/91 Jo528
          </p>
          <pb facs="riksdagen-motions-pdf/data/199091/mot_199091_JoU_528/mot_199091_JoU_528-004.pdf"/>
          <p>
            6. att riksdagen som sin mening ger regeringen till känna vad
            i mo- tionen anförts om att en samverkansgrupp bör tillsättas
            på vattenom- rådet.
          </p>
          <p>
            Stockholm den 24 januari 1991
          </p>
          <p>
            Karl Erik Olsson (c)
          </p>
          <p>
            Karin Starrin (c) Lennart Brunander (c) Sven-Olof Petersson (c)
            Stina Gustavsson (c) Göran Engström (c) Marianne Jönsson (c)
          </p>
          <p>
            Birgitta Hambraeus (c)
          </p>
          <p>
            Mot. 1990/91 Jo528
          </p>
        </div>
      </div>
    </body>
  </text>
</TEI>
