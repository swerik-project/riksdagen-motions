<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-01501">
  <teiHeader>
    <fileDesc>
      <titleStmt>
        <title>Kvinnor med förlossningspsykos måste få rätt hjälp</title>
        <author corresp="i-Y5fgQ33MMnP4uyafJ9fz8i">av Robert Hannah (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1501 av Robert Hannah (L)</title>
          <idno type="rdwebb">H8021501</idno>
          <rs type="number">1501</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8021501/text</ref>
          <ref type="dokument_url_html">http://data.riksdagen.se/dokument/H8021501</ref>
          <ref type="dokumentstatus_url_xml">http://data.riksdagen.se/dokumentstatus/H8021501</ref>
          <ref type="docx">http://data.riksdagen.se/fil/8A309FCA-A688-4362-990E-BE4F99C9D4B9</ref>
          <ref type="pdf">http://data.riksdagen.se/fil/034F4963-E3AF-4252-BCBA-8AC9788F93BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ThrzQkFAVXRLxWgsaRr5Hd" type="signed"/>
        <correspContext corresp="i-ThrzQkFAVXRLxWgsaRr5Hd">
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction xml:id="i-UiBTTixfsfgt7pK4uDXBPo" type="submitted">
          <date when="2020-10-02"/>
          <time when="11:35:03"/>
        </correspAction>
        <correspAction xml:id="i-4HFYS8H1nR7b5PYtf2EWiF" type="reviewed">
          <date when="2020-10-02"/>
          <time when="14:05:18"/>
        </correspAction>
        <correspAction xml:id="i-9JhWpSGmk4WgNdo5mW1XV7" type="referred">
          <date when="2020-10-14"/>
        </correspAction>
        <correspAction xml:id="i-K6xD59Ux2PzWLtepGbcTcu" type="assigned">
          <date when="2021-06-09"/>
          <time when="17:21:10"/>
        </correspAction>
        <correspContext corresp="i-K6xD59Ux2PzWLtepGbcTcu">
          <ref type="assignedTo">Socialutskottet</ref>
        </correspContext>
        <correspAction xml:id="i-KafysTPBv1HjeHcyYe3MqT" type="behandlas_i"/>
        <correspContext corresp="i-KafysTPBv1HjeHcyYe3MqT">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:1501 av Robert Hannah (L) Kvinnor
          med förlossningspsykos måste få rätt hjälp
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UMzt6cew9WyL6xApPsKCXM">
            Förslag till riksdagsbeslut
          </head>
          <list style="ol">
            <item xml:id="i-9p2V168az4hiQmeSUrAXHM">
              Riksdagen ställer sig bakom det som anförs i motionen om att
              kvinnor som drabbas av förlossningspsykos eller grav förlossningsdepression
              inte ska få ordinarie psykiatrisk vård utan få vård på särskilt
              inrättade ”mamma- och spädbarnsenheter” och tillkännager detta
              för regeringen.
            </item>
            <item xml:id="i-DSNSKAyxp9Czdyt8gh627g">
              Riksdagen ställer sig bakom det som anförs i motionen om att
              tillsätta en utredning för att kartlägga om kvinnor med förlossningspsykos
              och deras spädbarn får den vård de har rätt till och tillkännager
              detta för regeringen.
            </item>
            <item xml:id="i-5a4kbpYyfAbbSx3uwFUpps">
              Riksdagen ställer sig bakom det som anförs i motionen om att
              Socialstyrelsen bör få i uppdrag att stödja regionerna i hur kvinnor
              med förlossningspsykos bör vårdas och tillkännager detta för regeringen.
            </item>
            <item xml:id="i-5qW2D5ZwqF5Z627hqLXUu3">
              Riksdagen ställer sig bakom det som anförs i motionen om att
              införa en nollvision för antalet kvinnor som går bort i suicid
              till följd av förlossningspsykos eller dödar det nyfödda barnet,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-Ez9E7Uftnrhn5xekh8YLyW" type="h1">
            Motivering
          </head>
          <p xml:id="i-HEQr2VPLEFUuBCaNdJHajq">
            Enligt Statistiska centralbyrån (SCB) föds drygt 115 000 barn
            årligen i Sverige. Många nyförlösta kvinnor upplever känslomässig
            instabilitet efter förlossningen. För de flesta stabiliseras tillståndet
            snabbt, men för andra inte. Mellan 5 och 9 % av kvinnor drabbas
            av en depression efter förlossningen och ytterligare 10–20 % får
            en lindrigare depres­sion. Förlossningspsykoser drabbar däremot
            0,1–0,2 %, i faktiska tal ett hundratal kvinnor varje år. Det
            är en relativt låg andel i jämförelse med hur många som drabbas
            av förlossningsdepressioner, varför förlossningspsykoser ofta
            hamnar i skymundan av förlossningsdepressioner.
          </p>
          <p xml:id="i-55dSNqVZrUCxWpcHBokXSE">
            Vårdguiden 1177, som bland annat ägs av Sveriges Kommuner och
            Regioner, definierar förlossningspsykos som ett tillstånd av förvirring
            och försämrad verklig­hetsuppfattning som kan uppstå hos modern
            i samband med en förlossning. Förloss­ningspsykoser brukar uppstå
            en kort tid efter förlossningen och symptomen brukar uppvisas
            i tidigt skede. Vad som är den bakomliggande orsaken till förlossnings­psykoser
            är inte fastställt, däremot finns det teorier som menar att det
            kan bero på hormonella förändringar och sömnbrist.
          </p>
          <p xml:id="i-3H12FUXTGcBrvLXrEtdpmb">
            Förlossningspsykos är ett akut medicinskt tillstånd som kräver
            direkta åtgärder. Kvinnor som redan har en psykisk skörhet löper
            visserligen större risk att drabbas av förlossningspsykos, men
            förlossningspsykos kan drabba vilken nyförlöst kvinna som helst.
            Förlossningspsykoser kan få ödesdigra konsekvenser. Om inte adekvat
            behandling ges i tid finns det överhängande risk att kvinnan begår
            självmord eller skadar barnet. Ofta, men inte alltid, brukar den
            drabbade kvinnan placeras på psykiatrisk avdelning och vårdas
            medelst lagen om psykiatrisk tvångsvård.
          </p>
          <p xml:id="i-XLwArn9MDPDhHALbqQABcv">
            Jag har genom riksdagens utredningstjänst försökt få ut information
            om vilken vård olika regioner ger kvinnor som har drabbats av
            förlossningspsykos. Riksdagens utred­ningstjänst har varken lyckats
            hitta ansvariga personer att få ut informationen från eller tydliga
            svar på hur olika regioner hjälper kvinnor som har drabbats av
            förlossnings­psykos. Det behöver därför tillsättas en utredning
            som får i uppdrag att kartlägga vilken typ av vård som kvinnor
            med förlossningspsykos får i de olika regionerna samt sammanställa
            vilken kunskap om förlossningspsykos som finns.
          </p>
          <p xml:id="i-Bkeyhu8oSucetWuwt9tbj7">
            Jag anser dock redan nu att riksdagen bör besluta att kvinnor
            som har förlossnings­psykos eller grav förlossningsdepression
            inte hör hemma i den ”vanliga” psykiatrin. De behöver vård och
            omhändertagande dygnet runt och inte som det verkar vara nu: för­varing,
            mediciner, korta tillsynstillfällen och läkarbedömning någon gång
            varannan dag. Det är inte heller bra för en nyligen förlöst kvinna
            att bli tvångsintagen på en vanlig psykiatrisk klinik och där
            vistas bland kroniskt sjuka män och kvinnor med varierande tunga
            psykiatriska diagnoser.
          </p>
          <p xml:id="i-AGiaVgHK6fD3Kapy9dSHKi">
            Det torde även strida mot barnkonventionen att man i Sverige
            i praktiken tar barnet ifrån mamman och låser in henne i den vanliga
            slutna psykiatrin. Det bör istället, som i till exempel Storbritannien,
            Belgien och Australien, finnas särskilda ”mamma- och spädbarnsenheter”
            inom vården, som olika regioner tillsammans kan samfinansiera
            och använda.
          </p>
          <p xml:id="i-HZ2w33BLBrEJ1pfZsL7x8x">
            På dessa mamma- och spädbarnsenheter bör mödravård och psykiatri
            samverka. Psykiatriker bör jobba med vetenskapligt belagda insatser
            mot förlossningspsykos och grav förlossningsdepression tillsammans
            med vårdpersonal från mödravården. Det förvirrade tillståndet
            för kvinnor med dessa diagnoser går ofta upp och ner och det är
            bättre att befinna sig på en avdelning bland andra mammor, specialiserade
            psykiatriker och barnmorskor. På dessa enheter får mödrarna även
            träffa barnet och under kontrol­lerade former jobba med anknytningen.
          </p>
          <p xml:id="i-HVGD1K9edak8gcJGGuEheW">
            Kunskapen om förlossningspsykoser måste öka. Socialstyrelsen
            bör få i uppdrag att ta fram stödmaterial till regionerna för
            vilka behandlingsåtgärder man bör ge vid behandling av förlossningspsykoser.
            Det kan leda till minskade risker för såväl mor som barn.
          </p>
          <p xml:id="i-4oHyYcdL9fHHfm9BQ5uJpT">
            Förlossningspsykoser är oftast en tillfällig episod i livet.
            Vanligtvis tillfrisknar kvinnan, men för vissa blir konsekvenserna
            ödesdigra när kvinnan tar sitt liv eller skadar sitt barn. Vi
            måste göra allt i vår makt för att varje barn ska få växa upp
            med båda sina föräldrar. Därför bör Sverige införa en nollvision
            för antalet kvinnor som går bort i suicid till följd av förlossningspsykoser
            eller dödar det nyfödda barnet. Ingen mor ska dö förgäves eller
            skada sitt barn.
          </p>
        </div>
        <div type="motSignatures">
          <list>
            <item xml:id="i-9kgpuXwjMxyM2iH4VJHgX">
              Robert Hannah (L)
            </item>
          </list>
        </div>
      </div>
    </body>
  </text>
</TEI>
