<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-01811">
  <teiHeader>
    <fileDesc>
      <titleStmt>
        <title>Bistånd för global hälsa</title>
        <author corresp="i-AmkEPQHyLbWFNYdCQzmzAu">av Elisabeth Thand Ringqvist (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1811 av Elisabeth Thand Ringqvist (C)</title>
          <idno type="rdwebb">HB021811</idno>
          <rs type="number">1811</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB021811/text</ref>
          <ref type="dokument_url_html">https://data.riksdagen.se/dokument/HB021811</ref>
          <ref type="dokumentstatus_url_xml">https://data.riksdagen.se/dokumentstatus/HB021811</ref>
          <ref type="pdf">https://data.riksdagen.se/fil/BB7F7174-7C03-4375-A268-EB675B61D6F3</ref>
          <ref type="docx">https://data.riksdagen.se/fil/8CD3FE8A-1A26-4EC9-B0F5-AA58AA08C969</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EYVr6npHM17VTs4TLYGqC4" type="signed"/>
        <correspContext corresp="i-EYVr6npHM17VTs4TLYGqC4">
          <note type="signatory" corresp="i-AmkEPQHyLbWFNYdCQzmzAu"/>
        </correspContext>
        <correspAction xml:id="i-PEaWuorQ1RaBpCmYE95SU1" type="submitted">
          <date when="2023-10-04"/>
          <time when="18:03:20"/>
        </correspAction>
        <correspAction xml:id="i-Ty8rVmdn8tjsS8t7HGfH4L" type="reviewed">
          <date when="2023-10-05"/>
          <time when="12:40:03"/>
        </correspAction>
        <correspAction xml:id="i-Y82Z6bCx81RR7fdqrpchEW" type="referred">
          <date when="2023-10-17"/>
        </correspAction>
        <correspAction xml:id="i-WiztBBbxWx6mTGtTcYUS2w" type="assigned">
          <date when="2024-05-02"/>
          <time when="15:54:17"/>
        </correspAction>
        <correspContext corresp="i-WiztBBbxWx6mTGtTcYUS2w">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Kcbjv8Si5ZfT8bXHh6nSjp" type="behandlas_i"/>
        <correspContext corresp="i-Kcbjv8Si5ZfT8bXHh6nSjp">
          <ref type="uppgift">2023/24:UU8</ref>
          <ref type="ref_dok_id">HB01UU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU8</ref>
          <ref type="ref_dok_titel">Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1811 av Elisabeth Thand Ringqvist
          (C) Bistånd för global hälsa
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8ozdaChkh7uCYVkopjiycq">
            Förslag till riksdagsbeslut
          </head>
          <list>
            <item xml:id="i-STzp7KG3CMuyPg11uDmmbh" sortKey="Yrkande 1">
              Riksdagen ställer sig bakom det som anförs i motionen om att
              Sverige bör vara ledande när det gäller att stödja insatser för
              att bygga motståndskraftiga globala system för att förhindra framtida
              pandemier och hot mot global hälsa och tillkännager detta för
              regeringen.
            </item>
          </list>
          <list>
            <item xml:id="i-JAzwCJnk7xgg1Mi8tpJGbz" sortKey="Yrkande 2">
              Riksdagen ställer sig bakom det som anförs i motionen om att
              regeringen bör arbeta för att Sverige ska initiera ett mer omfattande
              samarbete med privat näringsliv för att hitta innovativa och hållbara
              lösningar på immuniseringsutmaningar, inklusive för att mildra
              hälsopåverkan på klimatet, och detta tillkännager riksdagen för
              regeringen.
            </item>
          </list>
          <list>
            <item xml:id="i-3ZWYH6M1HWRMLG264muHV7" sortKey="Yrkande 3">
              Riksdagen ställer sig bakom det som anförs i motionen om att
              Sverige bör höja sitt finansiella understöd till den globala vaccinalliansen
              (Gavi) och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NSgTrzsnyKfC4f3mY6NPSE" type="h1">
            Motivering
          </head>
          <p xml:id="i-LQCuT9Pv1JDtMNQAUrMD5y">
            Covid-19-pandemin har illustrerat hur beroende världens länder
            är av varandra i och med att epidemier inte stannar vid geografiska
            gränser. Coronapandemins hälsomässiga, ekonomiska och sociala
            följder demonstrerar att långsiktiga svenska investeringar i global
            hälsa liksom tillgång till vaccin i alla världens länder inte
            endast är en fråga om solidaritet.
          </p>
          <p xml:id="i-fr79pwpCwvKws7cwvB1r2">
            Dessa investeringar minskar risken för att skadliga virus kan
            drabba Sverige, liksom länder i vårt geografiska närområde, och
            försvåra Sveriges och Europas ekonomiska återhämtning. Pandemin
            har även medfört omfattande undanträngningseffekter för hälso-
            och sjukvården i världens fattigaste länder, vilket bidragit till
            mänskligt lidande, ekonomisk stagnation och globala migrationsströmmar.
          </p>
          <p xml:id="i-KihVtactbFEhs9S2G19fZv">
            Sverige har under ett flertal år, oberoende av regeringens politiska
            färg, varit en internationell ledare inom global hälsa med ett
            omfattande hälsobistånd. Sveriges arbete har fokuserats på att
            skapa samhällen som främjar hälsa, utvecklar hälso- och sjukvård
            av god kvalitet och bygger upp strukturer som skyddar mot hälsohot
            och kriser. Arbetet mot fattigdom och för ökad jämställdhet liksom
            klimatåtgärder har även varit centrala hörnstenar i Sveriges politik
            för global hälsa.
          </p>
          <p xml:id="i-4tnumKrVG7wvHWQyd8f3pY">
            Denna roll har tagit sig uttryck i att Sverige varit bland grundarna
            och de ledande givarna till multilaterala hälsoorganisationer
            som den globala vaccinalliansen (Gavi) och den globala fonden
            mot aids, tuberkulos och malaria (Globala fonden).
          </p>
          <head xml:id="i-KZF3sh66HiR8N9rEhtECfw" type="h2">
            Sveriges partnerskap med Globala fonden
          </head>
          <p xml:id="i-GmxjBX78YED9J8GUvHSp6s">
            Sverige har under ett flertal år varit en ledande givare till
            den globala fonden. Organisa­tionen har sedan dess grundande för
            20 år sedan bidragit till att rädda fler än 50 miljoner liv i
            över 100 länder, att sänka den kombinerade dödligheten i aids,
            tuberkulos (tbc) och malaria samt att förstärka hälso- och sjukvården
            liksom den globala kapaciteten att hantera hälsokriser som covid-19.
            Fonden har därtill verkat för att stärka hälsosystem och pandemiberedskap
            på landsnivå, och den är en avgörande aktör för att livsavgörande
            mediciner, vård och preventivt arbete mot dessa dödliga sjukdomar
            fortsätter att priori­teras. Sverige har varit en ledande partner
            i detta arbete, som en av fondens medgrundare.
          </p>
          <p xml:id="i-FeoMUYayf2K4tsvmhJNiA">
            Utrikesdepartementet genomförde under hösten 2018 en organisationsbedömning
            av Globala fondens verksamhet. Slutsatsen var att fonden fortsatt
            är en högst relevant partner till Sverige, då aids, malaria och
            tbc fortfarande utgör betydande orsaker till för tidig död och
            sjukdom i världens fattigaste länder. Globala fondens verksamhet
            bedömdes påtagligt bidra till genomförandet av Agenda 2030, med
            fokus på mål 3 om god hälsa och välbefinnande samt mål 5 om jämställdhet.
            Fonden bedömdes därutöver ha relativt hög effektivitet och tillfredsställande
            resultatredovisning.
          </p>
          <p xml:id="i-CmwtJyP7CDk78hBW6EqSbT">
            Närmare tre miljoner människor insjuknar i dagsläget i aids,
            tbc och malaria varje år, däribland i Sveriges närområde. Efter
            många års positiv utveckling har pandemin i kombination med Rysslands
            invasion av Ukraina medfört allvarliga konsekvenser för det globala
            arbetet mot dessa dödliga sjukdomar.
          </p>
          <p xml:id="i-BdTmgiQYiqvMF1tqnnD6ja">
            Globala fonden är en viktig aktör i bland annat Ukraina och stödjer
            där arbetet mot multiresistent tbc som är ett fortsatt hot även
            i vårt större närområde. Närmare 2,5 miljoner människor dör i
            dagsläget i aids, tuberkulos och malaria varje år medan miljon­tals
            insjuknar med fortsatt enorma kostnader och lidande för samhället
            i stort. För första gången på 20 år ser vi en generell stagnation
            i sjukdomsbekämpningen.
          </p>
          <p xml:id="i-3EdxdRSBm7RchXULaYhevA">
            Det är av största vikt att Sverige och det internationella samfundet
            fortsätter att mobilisera, hantera och betala ut bidrag till strategiska
            insatser för att förebygga, behandla och minska spridningen av
            aids, malaria och tuberkulos. Sveriges insatser inom detta område
            bidrar till genomförandet av Agenda 2030, i synnerhet mål 3. Insatser
            för att motverka dessa sjukdomar bidrar även till mål 5 givet
            att hiv/aids och malaria utgör centrala orsaker till kvinnors,
            flickors och pojkars ohälsa och död. Globala fondens arbete bidrar
            vidare till att avskaffa fattigdom (mål 1), till minskad ojämlikhet
            (mål 10), till fredliga och inkluderande samhällen (mål 16) liksom
            till globalt partnerskap för hållbar utveckling (mål 17).
          </p>
          <head xml:id="i-5rMR8iWR9NwbTYoSWudPkE" type="h2">
            Sveriges partnership med Gavi
          </head>
          <p xml:id="i-Jmt4rGEpjKVK8dt9iXHmv3">
            Sverige var en av grundarna till den globala vaccinalliansen
            Gavi och fortsätter att vara en ledande givare, som genomför banbrytande
            insatser för minskad barnadödlighet och skyddandet av människors
            hälsa.
          </p>
          <p xml:id="i-V7ykyrXVe9JQKpkqWzko1V">
            Gavi har bidragit med vaccinering av fler än 1 miljard miljoner
            barn i låginkomst­länder liksom ovärderliga insatser för mer effektiva
            hälsosystem baserade på långsiktig bärkraft. Vaccinalliansen bedriver
            därtill – genom att förena aktörer från offentlig och privat sektor
            – ett aktivt arbete för att påverka vaccinmarknaden och sänka
            vaccin­kostnaderna, med fokus på målgruppen barn.
          </p>
          <p xml:id="i-9LLwqHinhrrSLqLWYAoZ3w">
            Organisationens verksamhet har i likhet med den globala fondens,
            enligt Utrikes­departementets utvärderingar, följt principerna
            för ett effektivt och resultatinriktat bistånd. Detta innefattar
            ett fokus på resultat, öppenhet, innovation och flexibilitet,
            samverkan med andra aktörer samt kostnads- och riskmedvetenhet.
          </p>
          <p xml:id="i-R8NkDfyXvt94N1A5FEdyVZ">
            Gavi har, baserat på dessa erfarenheter, tagit en ledande roll
            i att samordna den globala utvecklingen och inköpen av covid-19-vaccin
            (genom Covax Facility), vilket spelat en central roll för att
            hjälpa världens 92 låg- och medelinkomstländer att finansiera
            sina vaccinationsprogram (genom Covax AMC).
          </p>
          <head xml:id="i-DK3bfuav75Zq7ZdWzStZva" type="h2">
            Fortsatt svensk ledarroll för global hälsa
          </head>
          <p xml:id="i-MfJUPGuASwtbpW9Hz6ctHL">
            Dagens globala utmaningar och pandemier kräver att Sverige fortsätter
            att spela en ledarroll för investeringar i motståndskraftiga hälsosystem
            och förebyggande verksamhet som rutinvaccinationer runt om i världen.
          </p>
          <p xml:id="i-GvVt94ckiSf26YPpqYNf9m">
            Det är av högsta vikt att Sverige förblir en ledande aktör inom
            global hälsa genom att fullfölja sina utfästa finansiella åtaganden
            till Gavi och den globala fonden och höja framtida anslag till
            båda organisationernas kärnverksamhet.
          </p>
          <p xml:id="i-JUqEanSWsYQ86vUjzWK5S2">
            Sverige bör därutöver intensifiera sitt engagemang med den privata
            sektorn för att hitta innovativa lösningar på globala hälsoproblem,
            i samverkan med aktörer som Gavi och den globala fonden.
          </p>
        </div>
        <div type="motSignatures">
          <list>
            <item xml:id="i-MjXqDXt77ewz5KJYBYgXzR" who="i-AmkEPQHyLbWFNYdCQzmzAu">
              Elisabeth Thand Ringqvist (C)
            </item>
          </list>
        </div>
      </div>
    </body>
  </text>
</TEI>
