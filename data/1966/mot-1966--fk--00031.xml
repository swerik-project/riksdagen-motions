<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00031">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__31/mot_1966__fk__31-001.pdf"/>
      <fw xml:id="i-BmQMrwP1tyfUqhJVkHE9xX">
        4 Motioner i Första kammaren, nr 30—31 år 1966
      </fw>
      <div xml:id="i-TEsNiNMti9kusQsqXheF6h" type="motHeader">
        <div xml:id="i-KekENs5iaqkP4QonyJb4KV" type="motTitle"/>
        <div xml:id="i-5FNXVQmBCKjwr553yAKZ8t" type="motSubmissionInfo"/>
      </div>
      <div xml:id="i-P2dAeXuKgYzZx14TPReCQm" type="motBody">
        <div xml:id="i-P3LBVtSdwvSpDhmhBMhc9p">
          <p xml:id="i-Bc8cNdGGhX4odYEgJbTtVY">
            Nr 30
          </p>
          <p xml:id="i-ThPkCHKgAxtVvgQ51NymaA">
            Av herr Palm, om åtgärder för att åstadkomma trafiksäkrare bilar.
          </p>
          <p xml:id="i-4VWm2A39n6HPMnDD6sjrfh">
            (Lika lydande med motion nr 58 i Andra kammaren)
          </p>
          <p type="date" id="i-JnxqmD5GbRSfqSD8v2ZMby">
            Stockholm den 14 januari 1966
          </p>
          <p xml:id="i-AQzEUXTCtk3Lemeg4d3dq5" type="signatureBlock">
            Sture Palm
          </p>
          <p xml:id="i-HVryqDQ2qEHxZZYPPaqbKq">
            Nr 31 Av herr Möller, om åtgärder för att trygga en allsidig
            dagspress.
          </p>
          <p xml:id="i-DY5uGm27k27nrmf13M39Md">
            Genom tillsättandet av 1963 års pressutredning gav Kungl. Maj:t
            ett konkret uttryck för principen, att samhället har ett särskilt
            ansvar för att trygga existensen av en fri, oberoende och mångsidig
            tidningspress. Detta underströks också i justitieministerns direktiv,
            då han berörde följderna av den sedan länge pågående tidningsdöden.
            Han framhöll att denna ut- veckling kan medföra allvarliga konsekvenser
            för tryckfrihetens prak- tiska utnyttjande. ”Med hänsyn härtill
            måste de svårigheter, som tidnings- pressen nu befinner sig i,
            betraktas som en samhällsangelägenhet.” Denna principiella uppfattning
            har mött resonans i vida kretsar, också bland pressens eget folk.
            När tanken på ett statligt presstöd diskuterats, före och efter
            pressutredningens tillsättande, har även inom pressen bety- gats
            att samhälleliga åtgärder är påkallade för att trygga en allsidig
            ny- hetsförmedling och opinionsbildning. Den kontroversiella frågan
            har varit om dessa samhällsåtgärder borde vara direkta eller indirekta,
            selektiva eller generella. Pressutredningens förslag om ett direkt
            stöd via särskilda stiftelser inom de politiska parti- erna visade
            sig bli starkt kontroversiellt, men en rad remissinstanser be-
            tonade det behövliga i mer generella samhällsåtgärder. Pressutredningens
            förslag har inte upptagits av Kungl. Maj:t. Genom införandet av
            stöd till de politiska partierna har dessa getts möjlighet att,
            i den mån de så finner lämpligt och behövligt, stöda närstående
            press.
          </p>
          <pb facs="riksdagen-motions-pdf/data/1966/mot_1966__fk__31/mot_1966__fk__31-002.pdf"/>
          <fw xml:id="i-Wf38AxBYaqNMwXPud6Hz6Y">
            Motioner i Första kammaren, nr 31 år 1966 5
          </fw>
          <p xml:id="i-9LyqoZu2JL892ndCUve8TY">
            Pressutredningens förslag om ett direkt kontant samhällsstöd
            till pres- sen kan i nuläget anses vara överspelat. De problem
            som föranledde pressutredningens tillsättande är dock inte lösta.
            Behovet av samhällsåtgärder för att trygga en allsidig dagspress
            och därmed nyhetsförmedlingen och opinionsbildningen genom denna
            press kvarstår. Det finns därför starka skäl att åter ta upp dessa
            problem till prövning och utredning och då i första hand söka
            sig fram på andra vägar än den som pressutredningen gjorde till
            sin huvudlinje. En sådan kompletterande utredning har också begärts
            från presskretsar, t. ex. i Tidningsutgivare- föreningens remissyttrande
            över pressutredningen. Däri läggs tonvikten vid mer generella
            samhällsåtgärder som dels kunde bli ett stöd åt pressen, dels
            kunde bidra att förstärka myndigheters och andra samhällsorgans
            in- formation till medborgarna. Behovet av ökad information i
            samhällsfrågor har flera gånger påpe- kats på senare tid, bl.
            a. i form av riksdagsmotioner. Man har framhållit vikten av att
            staten mer systematiskt och utförligt informerar om nya la- gar,
            socialpolitiska nyheter, hälso- och sjukvård, undervisningsväsen,
            sti- pendieförmåner, arbetsmarknad och andra nyheter och informationer
            av vikt för medborgarna. Detta behov av ökad samhällelig information
            betonades bl. a. av stats- kontoret i yttrande över motion II:
            414 till allmänna beredningsutskottet under våren 1965 (allmänna
            beredningsutskottets utlåtande nr 28) röran- de ökad samhällsinformation.
            Statskontoret anförde: ”Statskontoret ansluter sig till de tidigare
            framförda synpunkterna om en mer aktiv statlig information. Här
            må sålunda framhållas, att utökning- en av statens verksamhet
            och beslut om nya förpliktelser och nya rättig- heter för den
            enskilde medborgaren synes öka behovet av mer systematiskt bedriven
            statlig information. Likaså kan det uppkomma behov av oriente-
            ring och vägledning från statens sida genom de väsentliga förändringar
            som statsverksamheten genomgår och som kan medföra att den omedel-
            bara kontakten mellan allmänheten och myndigheter försvinner.
            Resulta- ten av statens verksamhet (t. ex. vid institutet för
            konsumentfrågor) kan vara av ekonomiskt intresse för allmänheten
            som av denna anledning bör erhålla viss information. Vidare bör
            staten sprida kännedom om statsför- valtningens arbete över huvud
            taget för att därigenom bl. a. skapa ökad förståelse och underlätta
            rekryteringen.” Genom en vidgad, mer systematisk statlig annonsering
            skulle behovet av bättre statlig information i hög grad kunna
            täckas, samtidigt som pres- sen ekonomiskt stöddes och fick ersättning
            för ett informationsmaterial, som nu ofta införs gratis i nyhetsspalterna
            men som aldrig kan bli så sys- tematiskt och upprepande som en
            statlig annonsinformation kunde bli.
          </p>
          <pb facs="riksdagen-motions-pdf/data/1966/mot_1966__fk__31/mot_1966__fk__31-003.pdf"/>
          <fw xml:id="i-7HniZnQw1S3CPTiojaDP3B">
            6 Motioner i Första kammaren, nr 31 år 1966
          </fw>
          <p xml:id="i-UAVeeErWfUyoFRKXBC69mG">
            I detta sammanhang bör särskilt länsstyrelsernas annonsering
            upp- märksammas, enär den på grund av bristande ekonomiska resurser
            har så- dan begränsning att det ur informationssynpunkt för medborgarna
            får an- ses vara otillfredsställande ordnat. Pressutredningen
            var delvis inne på dessa frågor, men problemen bör kunna behandlas
            från vidare och mer allsidiga aspekter än då skedde. Det faktum
            att statskontoret i samråd med riksrevisionsverket på Kungl. Maj:ts
            uppdrag hållit på att utreda den statliga publikationsverksamhe-
            tens omfattning och finansiering är heller inte ett bärande argument
            mot en kompletterande utredning om samhällsåtgärder för att trygga
            en allsi- dig nyhetsförmedling och opinionsbildning genom en mångfacetterad
            dags- press. : Utredningen bör också pröva andra former av samhällsåtgärder
            i sam- ma syften, exempelvis vissa slag av taxor och avgifter,
            frågan om en stat- lig lånefond för tidningsföretags investeringar,
            stöd åt tidningsteknisk forskning, utbildningsfrågor inom pressens
            område samt andra uppslag. En medveten strävan bör vara att samhällsåtgärderna
            utformas på så- dant sätt att de får en solidarisk verkan och
            ger den relativt sett starkaste effekten åt de delar av pressen
            som mest tynges av ekonomiska svårigheter. Med stöd av ovanstående
            hemställer jag, att riksdagen måtte hemställa till Kungl. Maj:t
            att låta utreda vilka samhällsåtgärder som bör vidtagas för att
            trygga en allsidig dagspress och samtidigt vidga samhälls- informationen
            till medborgarna genom dagspressen.
          </p>
          <p xml:id="i-J7QRnCzfzmiYJb62ozAGWW" type="date">
            Stockholm den 18 januari 1966
          </p>
          <p xml:id="i-hEjCnq9j8v6eUzrUcnEV8" type="signatureBlock">
            Yngve Möller
          </p>
        </div>
      </div>
    </body>
  </text>
</TEI>
