<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__113/mot_1933__fk__113-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 113. 11
          </p>
          <p>
            Nr 113.
          </p>
          <p>
            Av herr Johansson, Johan Bernhard, m. fl., om accis å margarin.
          </p>
          <p>
            I tvenne motioner till fjolårets riksdag framfördes förslag om
            införande av accis å inom landet förbrukat margarin. Motionerna
            avslogos av riks- dagen, men inom bevillningsutskottet, där motionerna
            förberedande behand- lades, reserverade sig nio ledamöter för
            avlåtande av en skrivelse till Kungl. Maj:t med anhållan om utredning
            rörande möjligheten och lämpligheten av att genom särskild beskattning
            av margarinindustrien i form av accis å denna industris produkter
            minska den nuvarande ej minst för det mindre jordbruket menliga
            spännvidden mellan priset å natursmör och priset å margarin, allt
            i syfte att främja natursmörets avsättning på den inhemska marknaden.
            Fjolårets motioner togo i huvudsak sikte på angelägenheten av
            att mildra den på inlandsmarknaden uppkomna, för smörproduktionen
            ruinerande kon- kurrensen mellan smör och margarin, som det exceptionellt
            låga priset å margarin, i sin ordning beroende av det starka prisfallet
            på oljor och olika slag av fettämnen, medfört. Dessa skäl gälla
            alltjämt med oförminskad styrka. I den ojämna konkurrensen med
            margarinet kan natursmöret omöj- ligen hävda sin ställning därest
            man vill hålla en prisnivå på smör, som står i rimligt förhållande
            till produktionskostnaderna. Mjölkproduktionen är den ojämförligt
            viktigaste grenen inom lanthushållningen och då riks- dagen i
            annat sammanhang genom sin medverkan för mjölkregleringens genomförande
            givit uttryck för sin vilja att söka uppehålla denna viktiga näringsgren
            så torde konsekvensen fordra, att riksdagen också medverkar till
            bevarandet av natursmörets ställning i den svenska folkhushållningen.
            I ett flertal smörproducerande länder har man också nödgats vidtaga
            djupt ingripande åtgärder mot magarinkonkurrensen till smörmarknadens
            stöd. Det rådande krisläget kräver utomordentliga åtgärder, men
            den nitiska om- sorgen om de arbetslösa bör icke få skymma blicken
            för betydelsen utav att bevara de arbetstillfällen och den produktion,
            som ännu kan upprätthållas. Redan margarinaccisens näringspolitiska
            betydelse synes böra tillmätas avgörande vikt, men därtill kan
            läggas de statsfinansiella synpunkterna. I den framlagda budgeten
            kan på långt när icke de improduktiva utgifterna finansieras med
            tillgängliga inkomster. Nya skatter ha föreslagits, men dessa
            förslå icke att stoppa till de verkliga hålen i budgeten. Vilja
            vi vidmakthålla sunda statsfinanser torde en del konsumtionsskatter
            med nöd- vändighet få tillgripas. Bland annat genom sockeraccisens
            successiva bort- tagande har konsumtionsbeskattningen avsevärt
            lättats, varför det icke
          </p>
          <pb facs="riksdagen-motions-pdf/data/1933/mot_1933__fk__113/mot_1933__fk__113-002.pdf"/>
          <p>
            12 Motioner i Första kammaren, Nr 113.
          </p>
          <p>
            borde möta några som helst betänkligheter att godtaga den här
            ifrågasatta beskattningen. — De från andra länder vidtagna åtgärderna
            och det rådande högst bekym- mersamma läget på smörmarknaden påkallar
            för närvarande en margarin- beskattning av lägst 20 öre per kg.
            En dylik skatt skulle komma att till- föra statskassan ett belopp
            av i runt tal 10 miljoner kronor per år. Även med en motsvarande
            höjning i margarinpriset skulle detta dock alltjämt ligga lågt
            i jämförelse med den allmänna prisnivån nu och före världskriget.
            Vi hemställa,
          </p>
          <p>
            att riksdagen för sin del ville besluta att, från den dag Kungl.
            Maj:t bestämmer, åsätta det inom landet förbrukade margarinet
            en accis av 20 öre per kilogram.
          </p>
          <p>
            Stockholm den 21 Januari 1933.
          </p>
          <p>
            J. B. Johansson. Carl Bengtsson. K. W. Bodin.
          </p>
          <p>
            Ernst Lundell. Uno Wijkström. N. Gabrielsson.
          </p>
        </div>
      </div>
    </body>
  </text>
</TEI>
