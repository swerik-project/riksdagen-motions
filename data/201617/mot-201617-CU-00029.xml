<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00029">
  <teiHeader>
    <fileDesc>
      <titleStmt>
        <title>med anledning av prop. 2015/16:193 Företagens rapportering om hållbarhet och mångfaldspolicy</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:29 av Robert Hannah m.fl. (L)</title>
          <idno type="rdwebb">H40229</idno>
          <rs type="number">29</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H40229/text</ref>
          <ref type="dokument_url_html">http://data.riksdagen.se/dokument/H40229</ref>
          <ref type="dokumentstatus_url_xml">http://data.riksdagen.se/dokumentstatus/H40229</ref>
          <ref type="docx">http://data.riksdagen.se/fil/387B8559-495C-41BE-AC0C-CE641A430DEE</ref>
          <ref type="pdf">http://data.riksdagen.se/fil/849EA3E1-D0B5-4B8B-A864-8DD28086D634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QZdshHHPSX1HS15pXt3n53" type="basedOn"/>
        <correspContext corresp="i-QZdshHHPSX1HS15pXt3n53">
          <ref>Proposition 2015/16:193</ref>
        </correspContext>
        <correspAction xml:id="i-QMbPGyNdq2DDCGdauhtX6T" type="signed"/>
        <correspContext corresp="i-QMbPGyNdq2DDCGdauhtX6T">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction xml:id="i-23UdwE6zWfqp9q7peqYhNV" type="submitted">
          <date when="2016-09-19"/>
          <time when="15:55:04"/>
        </correspAction>
        <correspAction xml:id="i-PKdfaELCrDKK1ZX5LUQHM7" type="reviewed">
          <date when="2016-09-22"/>
          <time when="14:23:13"/>
        </correspAction>
        <correspAction xml:id="i-HHe4QSAsRzxCZd1VQZDUzf" type="dismissed">
          <date when="2016-09-23"/>
        </correspAction>
        <correspAction xml:id="i-T5z9o1Pw2qdXQcC4g9cWSu" type="referred">
          <date when="2016-09-27"/>
        </correspAction>
        <correspAction xml:id="i-56h32AUShCL61HCphG8UT2" type="assigned">
          <date when="2016-10-26"/>
          <time when="16:39:16"/>
        </correspAction>
        <correspContext corresp="i-56h32AUShCL61HCphG8UT2">
          <ref type="assignedTo">Civilutskottet</ref>
        </correspContext>
        <correspAction xml:id="i-GYmAghFPCb3uRp8FTxcfUX" type="behandlas_i"/>
        <correspContext corresp="i-GYmAghFPCb3uRp8FTxcfUX">
          <ref type="uppgift">2016/17:CU2</ref>
          <ref type="ref_dok_id">H401CU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU2</ref>
          <ref type="ref_dok_titel">Företagens rapportering om hållbarhet och mångfaldspolicy</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6fbSqvamW5SHsNrHKiDNCV" type="motHeader">
        <div xml:id="i-BQ9hhTnKqm9Szv1fsJGEr2" type="motTitle">
          Motion till riksdagen 2016/17:29 av Robert Hannah m.fl. (L) med
          anledning av prop. 2015/16:193 Företagens rapportering om hållbarhet
          och mångfaldspolicy
        </div>
      </div>
      <div xml:id="i-9bks5wshsvAFFLeyxJ4n1w" type="motBody">
        <div xml:id="i-XTwwQttBrDdcLBPKt2eXsh" type="motProposal" subtype="förslag">
          <head xml:id="i-BbY1R2sKdPashh94aJgVYB">
            Förslag till riksdagsbeslut
          </head>
          <list xml:id="i-BbDxX1VjVNFcjVmzSvaPvJ" style="ol">
            <item xml:id="i-UmDm9KRjTzVdQFUEfMc2ec">
              Riksdagen ställer sig bakom det som anförs i motionen om att
              lagkravet på hållbarhetsredovisningar ska avgränsas till att omfatta
              de företag och koncerner som anges i EU:s ändringsdirektiv, och
              detta tillkännager riksdagen för regeringen.
            </item>
            <item xml:id="i-CnxPMGEvSUmrUgurgsUGo">
              Riksdagen antar regeringens förslag i den del det gäller innehållet
              i hållbarhetsredovisningen med de motivuttalanden som framgår
              av motionen.
            </item>
          </list>
        </div>
        <div xml:id="i-WhnAquNPcrA3oSg7YZQmEs" type="motContent">
          <head xml:id="i-CJL1o6cEUCCChLMaLc1RQ1" type="h1">
            Motivering
          </head>
          <p xml:id="i-JvyqfrNcw8UQrwrXh6Nkvm">
            Den liberala synen på företagande och konsumentmakt handlar om
            frihet och ansvar: individen ska ha frihet att göra val utifrån
            egna prioriteringar, och har också ett ansvar för de konsekvenser
            för omgivningen som dessa val leder till.
          </p>
          <p xml:id="i-2T6DjcVmMVhbgiQStNiMn3">
            Därför välkomnar vi att allt fler – både konsumenter och investerare
            – ställer tydligare krav på att företag tydligt redovisar sitt
            arbete med hållbarhet. Hållbarhetsfrågorna har flera dimensioner,
            men handlar t.ex. om hur företaget arbetar för att ta relevanta
            miljöhänsyn, säkerställa goda arbetsvillkor och motverka korruption.
          </p>
          <p xml:id="i-ESiRAqQZdiF6aZDom4eGp">
            Redan i dag redovisar många företag sitt arbete i hållbarhetsfrågor,
            just därför att konsumenter eller investerare efterfrågar detta.
            Det finns också internationellt erkända standarder för hur sådan
            redovisning bör göras.
          </p>
          <p xml:id="i-7QCzx1u7Ya5CsPrH1aXUT3">
            Frågan i detta sammanhang är därför inte om hållbarhetsrapportering
            ska ske eller inte. Den förekommer redan, och Liberalerna välkomnar
            detta.
          </p>
          <p xml:id="i-AquVNWDf4AxBj6rBkKze7i">
            Den aktuella frågan handlar i stället om hur mycket av detta
            som ska regleras genom lagstiftning. Liberalerna är kritiska till
            att regeringen väljer alltför långtgående tvingande lagstiftning.
          </p>
          <p xml:id="i-LbNCVnq9Lsb4E1uh6wXShM">
            Förslagen i regeringens proposition är föranledda av EU:s s.k.
            ändringsdirektiv (2014/95/EU), som innehåller nya regler vad gäller
            vissa stora företags och koncerners tillhandahållande av hållbarhetsrapportering
            och upplysningar om mångfaldspolicy. Redan i dag lämnar de flesta
            börsföretag utom de minsta någon form av frivillig hållbarhetsrapport,
            oftast baserad på de riktlinjer som utarbetats av den internationella
            organisationen Global Reporting Initiative (GRI).
          </p>
          <p xml:id="i-KMLqQcCKpcz2Cyyb7BtFYW">
            Ändringsdirektivet innebär att sådan hållbarhetsrapportering
            blir obligatorisk för vissa stora företag. Det blir likaså obligatoriskt
            att redovisa vilken policy som tillämpas för mångfald inom styrelsen
            och att annars redovisa skälen för att en sådan policy saknas.
          </p>
          <p xml:id="i-EVqBCDgdUvBAVDh1ScMMBm">
            Regeringen går dock väsentligt längre än vad EU-direktivet kräver
            när det gäller kraven på hållbarhets- och mångfaldsrapportering.
            Betydligt fler företag inkluderas än vad som krävs för att uppfylla
            direktivets villkor.
          </p>
          <p xml:id="i-U13NpFYMVxPwsvegiZcUPz">
            Riksdagen har nyligen gett till känna att regeringen ska återkomma
            med förslag som i fråga om kategoriindelning av företag i årsredovisningslagen
            utgår från ambitionen att minska företagens regelbörda (bet. 2015/16:CU6).
            De förslag som läggs i propositionen går i motsatt riktning, och
            regeringen redovisar inte heller tillräckligt tungt vägande argument
            för detta.
          </p>
          <head xml:id="i-5hxngRpqq2BAdTUFthwbYn" type="h2">
            Kravet på hållbarhetsredovisning för vissa företag och koncerner
          </head>
          <p xml:id="i-69cab4wwki6oZ8RcgNEtBk">
            Ändringsdirektivet gör det tvingande att kräva upplysningar i
            hållbarhetsfrågor från stora företag som är av allmänt intresse
            och som på balansdagen har haft i genomsnitt 500 anställda under
            räkenskapsåret. För att räknas som stort företag krävs att företaget
            under vart och ett av de två senaste räkenskapsåren har haft minst
            två av de tre gränsvärdena balansomslutning 20 miljoner euro,
            nettoomsättning 40 miljoner euro och 250 anställda. Som ”företag
            av allmänt intresse” räknas noterade företag, kreditinstitut och
            försäkringsföretag.
          </p>
          <p xml:id="i-WnytwYrGJqFjKCPJ2tfcTo">
            Regeringen föreslår att rapporteringskravet även omfattar stora
            företag som inte är noterade eller finansiella, och att det extra
            gränsvärdet om 500 anställda inte ska gälla. Antalet företag som
            omfattas av det lagstadgade rapporteringskravet ökar därmed från
            mellan 100 och 200 till omkring 1 600.
          </p>
          <p xml:id="i-AUx96DeoG1mp4XKF5Tkdtr">
            Som skäl för denna kraftiga utökning anför regeringen att det
            finns ett stort samhällsintresse av att företag informerar om
            hur de rapporterar hållbarhetsfrågor, och att detta intresse väger
            tyngre än den regelbörda som företagen åläggs. Regeringen medger
            att det är svårt att med bestämdhet ange hur stor kostnaden för
            företagen blir, men att den för det enskilda företaget kan ligga
            från under 100 000 kronor till 1–2 miljoner kronor. Detta ska
            sättas i relation till att det räcker med en samlad nettoomsättning
            på 40 miljoner euro och balansomslutning på 20 miljoner euro för
            att omfattas av obligatoriet.
          </p>
          <p xml:id="i-4gNeSdWQLRj4yLH9trbd5F">
            Redan de mest försiktiga beräkningarna ger vid handen att den
            samlade kostnaden för att utöka kravet från 100–200 företag till
            1 600 företag innebär en regelkostnad på ca 140 miljoner kronor.
            Det finns ingen egentlig analys i propositionen av vad detta innebär
            för de berörda företagen. Regeringen nöjer sig med att konstatera
            att förslaget skapar administrativa kostnader för svenska företag
            som deras konkurrenter i andra EU-länder inte har, och att detta
            skulle kunna innebära ett försämrat konkurrensläge. Samtidigt
            menar regeringen att hållbarhetsredovisningar stärker företagens
            konkurrenskraft och kan öka deras lönsamhet, eftersom intresset
            för hållbarhetsfrågor är så stort. Regeringens samlade bedömning
            blir (s. 44): ”Hållbarhetsrapporteringen stärker svenska företags
            ställning som helhet.”
          </p>
          <p xml:id="i-L9wauocZ79k3NqejJtW38u">
            Regeringens resonemang kan sammanfattas som att obligatoriska
            hållbarhetsredovisningar är en investering som visserligen kostar
            företagen en del men samtidigt gör dem mer konkurrenskraftiga
            och lönsamma. Det är således av omtanke om företagen själva som
            regeringen utsträcker obligatoriet till fler företag än vad direktivet
            kräver.
          </p>
          <p xml:id="i-C2DcMF6iWKjwAaS2qJYf42">
            Detta argument är inte trovärdigt. Om en regel om obligatoriska
            hållbarhetsredovisningar verkligen leder till en så påtaglig förbättring
            av det enskilda företagets konkurrenskraft leder detta rimligen
            fram till slutsatsen att de stora företagen (som omfattas av obligatoriet)
            kommer att gynnas framför de små och medelstora företagen (som
            inte omfattas), med andra ord att regeln är ett konkurrensstörande
            ingrepp till nackdel för små och medelstora företag. I så fall
            borde också propositionen innehålla en analys av hur konkurrensnackdelen
            för dessa företag kan kompenseras på annat sätt.
          </p>
          <p xml:id="i-UvyJ8kgiwgeFdvfQhr42in">
            En lång rad remissinstanser, däribland Konkurrensverket, Kommerskollegium
            och Sveriges advokatsamfund samt en rad näringslivsorganisationer,
            har avstyrkt förslaget att låta kravet på hållbarhetsrapportering
            omfatta fler företag än nödvändigt eller pekat på riskerna ur
            konkurrenshänseende. Vi delar denna bedömning.
          </p>
          <p xml:id="i-Dx1YYNRt7kUngw3KAF81gQ">
            I sammanhanget bör också nämnas att många företag genom annan
            lagstiftning, t.ex. i redovisningslagen, redan har krav på rapportering
            av områden som liknar de krav som nu förts fram. Det har inte
            framkommit något som bevisar att dessa lagar är otillräckliga.
          </p>
          <p xml:id="i-Lp3VAg2VC9CwKAxL3DXnB1">
            Liberalerna anser därför att kravet på hållbarhetsrapportering
            ska avgränsas till att omfatta de företag och koncerner som ändringsdirektivet
            kräver. Regeringen bör återkomma till riksdagen med förslag om
            detta.
          </p>
          <head xml:id="i-NhHhx61eBTqY4MkzxZMtCj" type="h2">
            Hållbarhetsrapportens innehåll
          </head>
          <p xml:id="i-7gfYb5pVpvu39ZgyhwKDpb">
            Hållbarhetsrapporten ska enligt ändringsdirektivet ge upplysningar
            i den utsträckning som krävs för att förstå företagets utveckling,
            resultat och ställning och konsekvenserna av dess verksamhet,
            åtminstone i frågor som rör miljö, sociala förhållanden och personal,
            respekt för mänskliga rättigheter och bekämpning av korruption
            och mutor.
          </p>
          <p xml:id="i-R8fmjjkmuuhQob5AwSGjop">
            Regeringen anser att en ändring motsvarande direktivet bör göras
            i årsredovisningslagen, men att en precisering utöver detta inte
            bör göras i lagen. De rapporterande företag som önskar det kan
            då stödja sig på någon av de icke-bindande riktlinjer som finns,
            och i så fall ange vilka riktlinjer som används (s. 46).
          </p>
          <p xml:id="i-AZf73cVzjRvz4kNcEJiswm">
            Liberalerna delar regeringens bedömning att det inte är möjligt
            eller lämpligt att göra en mer detaljerad lagreglering av upplysningarnas
            innehåll. Däremot är det angeläget att det från lagstiftarens
            sida tydligt uttalas att många olika frågor kan vara relevanta.
          </p>
          <p xml:id="i-LaH9cMoMXSL2CtkgfEyYGn">
            Beroende på företagets verksamhetsinriktning kan exempelvis MR-frågorna
            behöva belysas ur olika perspektiv, såsom rättigheterna för personer
            med funktionsnedsättning, barnets rättigheter eller rätten att
            inte bli diskriminerad. Företag som utvinner naturresurser i vissa
            områden kan behöva redovisa MR-frågor ur ett urfolksperspektiv,
            medan frågor kring migranters rättigheter kan vara särskilt relevanta
            för företag som anlitar många tillfälligt anställda gästarbetare.
            Motsvarande exempel kan lätt göras vad avser personalfrågor, miljöfrågor
            eller bekämpning av korruption och mutor.
          </p>
          <p xml:id="i-H4iHTFzgbb6o3e68wVUDQh">
            Vi konstaterar att GRI väntas publicera uppdaterade riktlinjer
            för hållbarhetsrapportering under hösten 2016, och att de nya
            riktlinjerna bl.a. väntas innehålla tillgänglighetsindikatorer.
            Vi välkomnar detta som ett exempel på hur hållbarhetsarbetet kan
            breddas. Liberalerna anser det därför lämpligt att det i lagstiftningsärendet
            klargörs att hållbarhetsfrågorna bör ses i ett brett perspektiv.
          </p>
        </div>
        <div xml:id="i-PED5VBxttVfyQ1Mtynv67P" type="signatureBlock">
          <list xml:id="i-92dB13RmrMymAvsi2sNPCs">
            <item xml:id="i-JxHYvabqDxpAauHiiY7MMr" type="signature">
              Robert Hannah (L)
            </item>
            <item xml:id="i-7Y9u64ZirpUdZRWmuJhMG5" type="signature">
              Said Abdu (L)
            </item>
            <item xml:id="i-Ae2YXkfAneK6BcBHznRDYr" type="signature">
              Christer Nylander (L)
            </item>
            <item xml:id="i-FVPiBFHKCHUiiT6e4KdhMc" type="signature">
              Tina Acketoft (L)
            </item>
            <item xml:id="i-Ng6QPWDxAbmjxBf6AxJZLE" type="signature">
              Emma Carlsson Löfdahl (L)
            </item>
            <item xml:id="i-CcQQyoyeukabN9YMe2r3yK" type="signature">
              Mats Persson (L)
            </item>
          </list>
        </div>
      </div>
    </body>
  </text>
</TEI>
